<book>
  <chapter id="1">
    <pasuk id="1">
      <text title="ויקרא אל משה: ">לכל דברות ולכל אמירות ולכל צוויים קדמה קריאה, לשון חבה, לשון שמלאכי השרת משתמשים בו, שנאמר (ישעיה ו ג) וקרא זה אל זה, אבל לנביאי אומות העולם נגלה עליהן בלשון עראי וטומאה, שנאמר (במדבר כג ד) ויקר א-להים אל בלעם:</text>
      <text title="ויקרא אל משה: ">הקול הולך ומגיע לאזניו, וכל ישראל לא שומעין. יכול אף להפסקות היתה קריאה, תלמוד לומר וידבר, לדבור היתה קריאה, ולא להפסקות. ומה היו הפסקות משמשות, ליתן ריוח למשה להתבונן בין פרשה לפרשה ובין ענין לענין, קל וחומר להדיוט הלומד מן ההדיוט:</text>
      <text title="אליו: ">למעט את אהרן. ר' יהודה בן בתירא אומר שלשה עשר דברות נאמרו בתורה למשה ולאהרן, וכנגדן נאמרו שלשה עשר מיעוטין, ללמדך שלא לאהרן נאמרו אלא למשה שיאמר לאהרן. ואלו הן שלשה עשר מיעוטין לדבר אתו, מדבר אליו, וידבר אליו, ונועדתי לך, כולן בתורת כהנים. יכול שמעו את קול הקריאה, תלמוד לומר קול לו, קול אליו (במדבר ז פט), משה שמע, וכל ישראל לא שמעו:</text>
      <text title="מאהל מועד: ">מלמד שהיה הקול נפסק ולא היה יוצא חוץ לאהל. יכול מפני שהקול נמוך, תלמוד לומר את הקול (שם), מהו הקול, הוא הקול המפורש בתהלים (כט ד - ה) קול ה' בכח קול ה' בהדר, קול ה' שובר ארזים, אם כן למה נאמר מאהל מועד, מלמד שהיה הקול נפסק. כיוצא בו (יחזקאל י ה) וקול כנפי הכרובים נשמע עד החצר החיצונה, יכול (מפני) שהקול נמוך, תלמוד לומר (שם) כקול אל שדי בדברו, אם כן למה נאמר עד החצר החיצונה, שכיון שמגיע שם היה נפסק:</text>
      <text title="מאהל מועד לאמר: ">יכול מכל הבית, תלמוד לומר מעל הכפורת. יכול מעל הכפורת כולה, תלמוד לומר מבין שני הכרובים:</text>
      <text title="לאמר: ">צא ואמור להם דברי כבושים, בשבילכם הוא נדבר עמי, שכן מצינו שכל שלשים ושמונה שנה שהיו ישראל במדבר כמנודים, מן המרגלים ואילך, לא נתייחד הדבור עם משה, שנאמר (דברים ב טז) ויהי כאשר תמו כל אנשי המלחמה למות וידבר ה' אלי לאמר, אלי היה הדיבור. דבר אחר צא ואמור להם דברי והשיבני אם יקבלום, כמו שנאמר (שמות יט ח) וישב משה את דברי העם וגו':</text>
    </pasuk>
    <pasuk id="2">
      <text title="אדם כי יקריב מכם: ">כשיקריב, בקרבנות נדבה דבר הענין:</text>
      <text title="אדם: ">למה נאמר, מה אדם הראשון לא הקריב מן הגזל, שהכל היה שלו, אף אתם לא תקריבו מן הגזל:</text>
      <text title="הבהמה: ">יכול אף חיה בכלל, תלמוד לומר בקר וצאן:</text>
      <text title="מן הבהמה: ">ולא כולה, להוציא את הרובע ואת הנרבע:</text>
      <text title="מן הבקר: ">להוציא את הנעבד:</text>
      <text title="מן הצאן: ">להוציא את המוקצה:</text>
      <text title="ומן הצאן: ">להוציא את הנוגח שהמית. כשהוא אומר למטה מן הענין (פסוק ג) מן הבקר, שאין תלמוד לומר, להוציא את הטריפה:</text>
      <text title="תקריבו: ">מלמד ששנים מתנדבים עולה בשותפות:</text>
      <text title="קרבנכם: ">מלמד שהיא באה נדבת צבור, היא עולת קיץ המזבח הבאה מן המותרות:</text>
    </pasuk>
    <pasuk id="3">
      <text title="זכר: ">ולא נקבה. כשהוא אומר זכר למטה, שאין תלמוד לומר, זכר ולא טומטום ואנדרוגינוס:</text>
      <text title="תמים: ">בלא מום:</text>
      <text title="אל פתח אהל מועד: ">מטפל בהבאתו עד העזרה. מהו אומר יקריב יקריב, אפילו נתערבה עולת ראובן בעולת שמעון, יקריב כל אחת לשם מי שהוא. וכן עולה בחולין, ימכרו החולין לצרכי עולות, והרי הן כולן עולות ותקרב כל אחת לשם מי שהוא. יכול אפילו נתערבה בפסולין או בשאינו מינו, תלמוד לומר יקריבנו:</text>
      <text title="יקריב אתו: ">מלמד שכופין אותו. יכול בעל כרחו, תלמוד לומר לרצונו, הא כיצד כופין אותו עד שיאמר רוצה אני:</text>
      <text title="לפני ה' וסמך: ">אין סמיכה בבמה:</text>
    </pasuk>
    <pasuk id="4">
      <text title="על ראש העולה: ">להביא עולת חובה לסמיכה ולהביא עולת הצאן:</text>
      <text title="העולה: ">פרט לעולת העוף:</text>
      <text title="ונרצה לו: ">על מה הוא מרצה לו, אם תאמר על כריתות ומיתות בית דין או מיתה בידי שמים או מלקות, הרי עונשן אמור, הא אינו מרצה אלא על עשה ועל לאו שנתק לעשה:</text>
    </pasuk>
    <pasuk id="5">
      <text title="ושחט, והקריבו, הכהנים: ">מקבלה ואילך מצות כהונה, למד על השחיטה שכשרה בזר:</text>
      <text title="לפני ה': ">בעזרה:</text>
      <text title="והקריבו: ">זו קבלה שהיא הראשונה ומשמעה לשון הולכה, למדנו ששתיהן בבני אהרן:</text>
      <text title="בני אהרן: ">יכול חללים, תלמוד לומר הכהנים:</text>
      <text title="את הדם וזרקו את הדם: ">מה תלמוד לומר דם דם שתי פעמים, להביא את שנתערב במינו או בשאינו מינו. יכול אף בפסולים או בחטאות הפנימיות או בחטאות החיצוניות, שאלו למעלה והיא למטה, תלמוד לומר במקום אחר את דמו:</text>
      <text title="וזרקו: ">עומד למטה וזורק מן הכלי לכותל המזבח למטה מחוט הסיקרא כנגד הזויות, לכך נאמר סביב, שיהא הדם ניתן בארבע רוחות המזבח. או יכול יקיפנו כחוט, תלמוד לומר וזרקו, ואי אפשר להקיף בזריקה. אי וזרקו יכול בזריקה אחת, תלמוד לומר סביב, הא כיצד נותן שתי מתנות שהן ארבע:</text>
      <text title="אשר פתח אהל מועד: ">ולא בזמן שהוא מפורק:</text>
    </pasuk>
    <pasuk id="6">
      <text title="והפשיט את העלה: ">מה תלמוד לומר העולה, לרבות את כל העולות להפשט ונתוח:</text>
      <text title="אתה לנתחיה: ">ולא נתחיה לנתחים:</text>
    </pasuk>
    <pasuk id="7">
      <text title="ונתנו אש: ">אף על פי שהאש יורדת מן השמים, מצוה להביא מן ההדיוט:</text>
      <text title="בני אהרן הכהן: ">כשהוא בכיהונו, הא אם עבד בבגדי כהן הדיוט, עבודתו פסולה:</text>
    </pasuk>
    <pasuk id="8">
      <text title="בני אהרן הכהנים: ">כשהם בכיהונם, הא כהן הדיוט שעבד בשמונה בגדים, עבודתו פסולה:</text>
      <text title="את הנתחים את הראש: ">לפי שאין הראש בכלל הפשט, שכבר הותז בשחיטה, לפיכך הוצרך למנותו לעצמו:</text>
      <text title="ואת הפדר: ">למה נאמר, ללמדך שמעלהו עם הראש ומכסה בו את בית השחיטה, וזהו דרך כבוד של מעלה:</text>
      <text title="אשר על המזבח: ">שלא יהיו הגזירין יוצאין חוץ למערכה:</text>
    </pasuk>
    <pasuk id="9">
      <text title="עלה: ">לשם עולה יקטירנו:</text>
      <text title="אשה: ">כשישחטנו יהא שוחטו לשם האש. וכל אשה לשון אש פויאד"א בלע"ז [אש]:</text>
      <text title="ניחוח: ">נחת רוח לפני, שאמרתי ונעשה רצוני:</text>
    </pasuk>
    <pasuk id="10">
      <text title="ואם מן הצאן: ">וי"ו מוסיף על ענין ראשון. ולמה הפסיק, ליתן ריוח למשה להתבונן בין פרשה לפרשה:</text>
      <text title="מן הצאן מן הכשבים או מן העזים: ">הרי אלו שלשה מיעוטין פרט לזקן, לחולה ולמזוהם:</text>
    </pasuk>
    <pasuk id="11">
      <text title="על ירך המזבח: ">על צד המזבח:</text>
      <text title="צפנה לפני ה': ">ואין צפון בבמה:</text>
    </pasuk>
    <pasuk id="14">
      <text title="מן העוף: ">ולא כל העוף, לפי שנאמר (ויק' כב יט) תמים זכר בבקר בכשבים ובעזים, תמות וזכרות בבהמה, ואין תמות וזכרות בעופות, יכול אף מחוסר אבר, תלמוד לומר מן העוף:</text>
      <text title="התרים: ">גדולים ולא קטנים:</text>
      <text title="בני היונה: ">קטנים ולא גדולים:</text>
      <text title="מן התרים או מן בני היונה: ">פרט לתחלת הציהוב, שבזה ושבזה שהוא פסול, שגדול הוא אצל בני יונה וקטן אצל תורים:</text>
    </pasuk>
    <pasuk id="15">
      <text title="והקריבו: ">אפילו פרידה אחת יביא:</text>
      <text title="הכהן ומלק: ">אין מליקה בכלי אלא בעצמו של כהן. קוצץ בצפרנו ממול העורף וחותך מפרקתו עד שמגיע לסימנין וקוצצן:</text>
      <text title="ונמצה דמו: ">לשון מיץ אפים (משלי ל לג), כי אפס המץ (ישעיה טז ד), כובש בית השחיטה על קיר המזבח והדם מתמצה ויורד:</text>
      <text title="ומלק, והקטיר, ונמצה: ">אפשר לומר כן, מאחר שהוא מקטיר הוא מוצה, אלא מה הקטרה הראש בעצמו והגוף בעצמו, אף מליקה כן. ופשוטו של מקרא מסורס הוא ומלק והקטיר, וקודם הקטרה, ונמצה דמו כבר:</text>
    </pasuk>
    <pasuk id="16">
      <text title="מראתו: ">מקום הראי וזה הזפק:</text>
      <text title="בנצתה: ">עם בני מעיה. ונוצה לשון דבר המאוס, כמו כי נצו גם נעו (איכה ד טו) וזה שתרגם אנקלוס באוכליה. וזהו מדרשו של אבא יוסי בן חנן, שאמר נוטל את הקורקבן עמה. ורז"ל אמרו קודר סביב הזפק בסכין כעין ארובה ונוטלו עם הנוצה שעל העור. בעולת בהמה, שאינה אוכלת אלא באבוס בעליה, נאמר (פסוק יג) והקרב והכרעים ירחץ במים והקטיר, ובעוף, שנזון מן הגזל, נאמר והשליך, את המעים, שאכל מן הגזל:</text>
      <text title="אצל המזבח קדמה: ">במזרחו של כבש:</text>
      <text title="אל מקום הדשן: ">מקום שנותנין שם תרומת הדשן בכל בוקר ודישון מזבח הפנימי והמנורה. וכולם נבלעים שם במקומן:</text>
    </pasuk>
    <pasuk id="17">
      <text title="ושסע: ">אין שיסוע אלא ביד, וכן הוא אומר בשמשון (שופטים יד ו) וישסעהו כשסע הגדי:</text>
      <text title="בכנפיו: ">עם כנפיו, אינו צריך למרוט כנפי נוצתו:</text>
      <text title="בכנפיו: ">נוצה ממש. והלא אין לך הדיוט שמריח ריח רע של כנפים נשרפים ואין נפשו קצה עליו, ולמה אמר הכתוב והקטיר, כדי שיהא המזבח שבע ומהודר בקרבנו של עני:</text>
      <text title="לא יבדיל: ">אינו מפרקו לגמרי לשתי חתיכות, אלא קורעו מגבו. נאמר בעוף ריח ניחוח, ונאמר בבהמה ריח ניחוח, לומר לך אחד המרבה ואחד הממעיט, ובלבד שיכוין את לבו לשמים:</text>
    </pasuk>
  </chapter>
  <chapter id="2">
    <pasuk id="1">
      <text title="ונפש כי תקריב: ">לא נאמר נפש בכל קרבנות נדבה אלא במנחה, מי דרכו להתנדב מנחה, עני, אמר הקב"ה מעלה אני עליו כאלו הקריב נפשו:</text>
      <text title="סלת יהיה קרבנו: ">האומר הרי עלי מנחה סתם, מביא מנחת סלת, שהיא הראשונה שבמנחות ונקמצת כשהיא סלת, כמו שמפורש בענין. לפי שנאמרו כאן חמשה מיני מנחות, וכולן באות אפויות קודם קמיצה חוץ מזו, לכך קרויה מנחת סלת:</text>
      <text title="סלת: ">אין סלת אלא מן החטין, שנאמר (שמות כט ב) סלת חטים, ואין מנחה פחותה מעשרון, שנאמר (ויק' יד כא) ועשרון סלת למנחה, עשרון לכל מנחה:</text>
      <text title="ויצק עליה שמן: ">על כולה:</text>
      <text title="ונתן עליה לבנה: ">על מקצתה, מניח קומץ לבונה עליה לצד אחד. ומה ראית לומר כן, שאין ריבוי אחר ריבוי בתורה אלא למעט. דבר אחר שמן על כולה, מפני שהוא נבלל עמה ונקמץ עמה, כמו שנאמר (פסוק ב) מסלתה ומשמנה, ולבונה על מקצתה, שאינה נבללת עמה ולא נקמצת עמה, שנאמר (פסוק ב) על כל לבונתה, שלאחר שקמץ מלקט את הלבונה כולה מעליה ומקטירה:</text>
      <text title="ויצק, ונתן, והביאה: ">מלמד שיציקה ובלילה כשרים בזר:</text>
    </pasuk>
    <pasuk id="2">
      <text title="הכהנים וקמץ: ">מקמיצה ואילך מצות כהונה:</text>
      <text title="וקמץ משם: ">ממקום שרגלי הזר עומדות, ללמדך שהקמיצה כשרה בכל מקום בעזרה, אף בי"א אמה של מקום דריסת רגלי ישראל:</text>
      <text title="מלא קמצו: ">יכול מבורץ, מבצבץ ויוצא לכל צד, תלמוד לומר במקום אחר (ויק' ו ח) והרים ממנו בקמצו, אין לך כשר אלא מה שבתוך הקומץ. אי בקמצו יכול חסר, תלמוד לומר מלא. הא כיצד, חופה שלש אצבעותיו על פס ידו, וזהו קומץ במשמע לשון העברית:</text>
      <text title="על כל לבונתה: ">לבד כל הלבונה יהא הקומץ מלא:</text>
      <text title="לבונתה והקטיר: ">אף הלבונה בהקטרה:</text>
      <text title="מלא קמצו מסלתה ומשמנה: ">הא אם קמץ ועלה בידו גרגיר מלח או קורט לבונה פסולה:</text>
      <text title="אזכרתה: ">הקומץ העולה לגבוה הוא זכרון המנחה, שבו נזכר בעליה לטובה ולנחת רוח:</text>
    </pasuk>
    <pasuk id="3">
      <text title="לאהרן ולבניו: ">כהן גדול נוטל חלק בראש שלא במחלוקת, וההדיוט במחלוקת:</text>
      <text title="קדש קדשים: ">היא להם:</text>
      <text title="מאשי ה': ">אין להם חלק בה אלא לאחר מתנות האישים:</text>
    </pasuk>
    <pasuk id="4">
      <text title="וכי תקרב וגו': ">שאמר הרי עלי מנחת מאפה תנור, ולימד הכתוב שיביא או חלות או רקיקין, החלות בלולות, והרקיקין משוחין. ונחלקו רבותינו במשיחתן יש אומרים, מושחן וחוזר ומושחן עד שיכלה כל השמן שבלוג, שכל המנחות טעונות לוג שמן. ויש אומרים מושחן כמין כי יונית ושאר השמן נאכל בפני עצמו לכהנים. מה תלמוד לומר בשמן בשמן שתי פעמים, להכשיר שמן שני ושלישי היוצא מן הזיתים, ואין צריך שמן ראשון אלא למנורה, שנאמר בו (שמות כז כ) זך. ושנינו במנחות (עו א) כל המנחות האפויות לפני קמיצתן ונקמצות ע"י פתיתה, כולן באות עשר עשר חלות, והאמור בה רקיקין, באה עשרה רקיקין:</text>
    </pasuk>
    <pasuk id="5">
      <text title="ואם מנחה על המחבת: ">שאמר הרי עלי מנחת מחבת. וכלי הוא שהיה במקדש, שאופין בו מנחה על האור בשמן, והכלי אינו עמוק אלא צף, ומעשה המנחה שבתוכו קשין, שמתוך שהיא צפה, האור שורף את השמן. וכולן טעונות שלש מתנות שמן יציקה, ובלילה, ומתן שמן בכלי קודם עשייתן:</text>
      <text title="סלת בלולה בשמן: ">מלמד שבוללן בעודן סלת:</text>
    </pasuk>
    <pasuk id="6">
      <text title="פתות אתה פתים: ">לרבות כל המנחות, הנאפות קודם קמיצה, לפתיתה:</text>
      <text title="ויצקת עליה שמן מנחה הוא: ">לרבות כל המנחות ליציקה. יכול אף מנחת מאפה תנור כן, תלמוד לומר עליה, אוציא את החלות ולא אוציא את הרקיקין, תלמוד לומר הוא:</text>
    </pasuk>
    <pasuk id="7">
      <text title="מרחשת: ">כלי הוא שהיה במקדש עמוק, ומתוך שהיא עמוקה שמנה צבור ואין האור שורפו, לפיכך מעשה מנחה העשויין לתוכה רוחשין. כל דבר רך על ידי משקה נראה כרוחש ומנענע:</text>
    </pasuk>
    <pasuk id="8">
      <text title="אשר יעשה מאלה: ">מאחד מן המינים הללו:</text>
      <text title="והקריבה: ">בעליה אל הכהן:</text>
      <text title="והגישה: ">הכהן:</text>
      <text title="אל המזבח: ">מגישה לקרן דרומית מערבית של מזבח:</text>
    </pasuk>
    <pasuk id="9">
      <text title="את אזכרתה: ">היא הקומץ:</text>
    </pasuk>
    <pasuk id="11">
      <text title="וכל דבש: ">כל מתיקת פרי קרויה דבש:</text>
    </pasuk>
    <pasuk id="12">
      <text title="קרבן ראשית תקריבו: ">מה יש לך להביא מן השאור ומן הדבש קרבן ראשית שתי הלחם של עצרת הבאים מן השאור, שנאמר (ויק' כג יז) חמץ תאפינה, ובכורים מן הדבש, כמו בכורי תאנים ותמרים:</text>
    </pasuk>
    <pasuk id="13">
      <text title="מלח ברית: ">שהברית כרותה למלח מששת ימי בראשית, שהובטחו המים התחתונים ליקרב במזבח במלח, וניסוך המים בחג:</text>
      <text title="על כל קרבנך: ">על עולת בהמה ועוף ואימורי כל הקדשים כולן:</text>
    </pasuk>
    <pasuk id="14">
      <text title="ואם תקריב: ">הרי אם משמש בלשון כי, שהרי אין זה רשות, שהרי במנחת העומר הכתוב מדבר, שהיא חובה, וכן (במדבר לו ד) ואם יהיה היובל וגו':</text>
      <text title="מנחת בכורים: ">במנחת העומר הכתוב מדבר, שהיא באה אביב בשעת בישול התבואה, ומן השעורים היא באה. נאמר כאן אביב, ונאמר להלן (שמות ט לא) כי השעורה אביב:</text>
      <text title="קלוי באש: ">שמיבשין אותה על האור באבוב של קלאים, שאלולי כן אינה נטחנת בריחים, לפי שהיא לחה:</text>
      <text title="גרש כרמל: ">גרוסה בעודה לחה:</text>
      <text title="גרש: ">לשון שבירה וטחינה, גורסה בריחים של גרוסות, כמו (איכה ג טז) ויגרס בחצץ, וכן גרסה נפשי (תהלים קיט כ):</text>
      <text title="כרמל: ">בעוד הכר מלא, שהתבואה לחה ומלאה בקשין שלה, ועל כן נקראים המלילות כרמל, וכן (מלכים ב' ד מב) וכרמל בצקלונו:</text>
    </pasuk>
  </chapter>
  <chapter id="3">
    <pasuk id="1">
      <text title="שלמים: ">שמטילים שלום בעולם. דבר אחר שלמים שיש בהם שלום למזבח ולכהנים ולבעלים:</text>
    </pasuk>
    <pasuk id="3">
      <text title="ואת כל החלב וגו': ">להביא חלב שעל הקבה, דברי רבי ישמעאל. רבי עקיבא אומר להביא חלב שעל הדקין:</text>
    </pasuk>
    <pasuk id="4">
      <text title="הכסלים: ">פלנק"ש בלע"ז [חלק פנימי של הירך]. שהחלב שעל הכליות, כשהבהמה חיה, הוא בגובה הכסלים והם מלמטה, וזהו החלב שתחת המתנים, שקורין בלע"ז לונביל"ש [חלק הבטן שבאזור הכליות] לובן הנראה למעלה בגובה הכסלים, ובתחתיתו הבשר חופהו:</text>
      <text title="היתרת: ">הוא דופן המסך, שקורין איברי"ש [סרעפת] ובלשון ארמי חצרא דכבדא:</text>
      <text title="על הכבד: ">שיטול מן הכבד עמה מעט. ובמקום אחר הוא אומר (ויק' ט י) ואת היותרת מן הכבד:</text>
      <text title="על הכבד על הכליות: ">לבד מן הכבד ולבד מן הכליות יסירנה לזו:</text>
    </pasuk>
    <pasuk id="5">
      <text title="על העלה: ">מלבד העולה. למדנו שתקדים עולת תמיד לכל קרבן על המערכה:</text>
    </pasuk>
    <pasuk id="7">
      <text title="אם כשב: ">לפי שיש באימורי הכשב מה שאין באימורי העז, שהכשב אליתו קריבה, לכך נחלקו לשתי פרשיות:</text>
    </pasuk>
    <pasuk id="8">
      <text title="וזרקו: ">שתי מתנות שהן ארבע, ועל ידי הכלי הוא זורק, ואינו נותן באצבע אלא חטאת:</text>
    </pasuk>
    <pasuk id="9">
      <text title="חלבו: ">המובחר שבו. ומהו זה, האליה תמימה:</text>
      <text title="לעמת העצה: ">למעלה מן הכליות היועצות:</text>
    </pasuk>
    <pasuk id="11">
      <text title="לחם אשה לה': ">לחמו של אש לשם גבוה:</text>
      <text title="לחם: ">לשון מאכל, וכן (ירמיהו יא יט) נשחיתה עץ בלחמו, עבד לחם רב (דניאל ה א), לשחוק עושים לחם (קהלת י יט):</text>
    </pasuk>
    <pasuk id="17">
      <text title="חקת עולם: ">יפה מפורש בתורת כהנים כל הפסוק הזה:</text>
    </pasuk>
  </chapter>
  <chapter id="4">
    <pasuk id="2">
      <text title="מכל מצות ה': ">פירשו רבותינו אין חטאת באה אלא על דבר שזדונו לאו וכרת (ושגגתו חטאת):</text>
      <text title="מאחת מהנה: ">ממקצת אחת מהן, כגון הכותב בשבת שם משמעון, נח מנחור, דן מדניאל:</text>
    </pasuk>
    <pasuk id="3">
      <text title="אם הכהן המשיח יחטא לאשמת העם: ">מדרשו אינו חייב אלא בהעלם דבר עם שגגת מעשה, כמו שנאמר לאשמת העם ונעלם דבר מעיני הקהל ועשו (פסוק יג). ופשוטו לפי אגדה, כשכהן גדול חוטא, אשמת העם הוא זה, שהן תלויין בו לכפר עליהם ולהתפלל בעדם, ונעשה מקולקל:</text>
      <text title="פר: ">יכול זקן, תלמוד לומר בן, אי בן יכול קטן, תלמוד לומר פר, הא כיצד, זה פר בן שלש:</text>
    </pasuk>
    <pasuk id="5">
      <text title="אל אהל מועד: ">למשכן, ובבית עולמים להיכל:</text>
    </pasuk>
    <pasuk id="6">
      <text title="את פני פרכת הקדש: ">כנגד מקום קדושתה, מכוון כנגד בין הבדים, ולא היו נוגעים דמים בפרוכת, ואם נגעו נגעו:</text>
    </pasuk>
    <pasuk id="7">
      <text title="ואת כל דם: ">שירי הדם:</text>
    </pasuk>
    <pasuk id="8">
      <text title="ואת כל חלב פר: ">חלבו היה לו לומר, מה תלמוד לומר פר, לרבות פר של יום הכיפורים לכליות ולחלבים וליותרת:</text>
      <text title="החטאת: ">להביא שעירי עבודה זרה לכליות ולחלבים ויותרת:</text>
      <text title="ירים ממנו: ">מן המחובר, שלא ינתחנו קודם הסרת חלבו, [ת"כ]:</text>
    </pasuk>
    <pasuk id="10">
      <text title="כאשר יורם: ">מאותן אימורין המפורשין בשור זבח השלמים. וכי מה פירש בזבח השלמים שלא פירש כאן, אלא להקישו לשלמים מה שלמים לשמן, אף זה לשמו. ומה שלמים שלום לעולם, אף זה שלום לעולם. ובשחטת קדשים מצריכו ללמוד הימנו, שאין למדין למד מן הלמד בקדשים, בפרק איזהו מקומן [זבחים מט]:</text>
      <text title="על הכבד על הכליות, על ראשו ועל כרעיו: ">כולן לשון תוספת הן, כמו מלבד:</text>
    </pasuk>
    <pasuk id="12">
      <text title="אל מקום טהור: ">לפי שיש מחוץ לעיר מקום מוכן לטומאה להשליך אבנים מנוגעות ולבית הקברות, הוצרך לומר מחוץ למחנה, זה שהוא חוץ לעיר, שיהא המקום טהור:</text>
      <text title="מחוץ למחנה: ">חוץ לשלש מחנות, ובבית עולמים חוץ לעיר, כמו שפירשוהו רבותינו במסכת יומא (סח א) ובסנהדרין (מב ב):</text>
      <text title="אל שפך הדשן: ">מקום ששופכין בו הדשן המסולק מן המזבח, כמו שנאמר (ויק' ו ד) והוציא את הדשן אל מחוץ למחנה:</text>
      <text title="על שפך הדשן ישרף: ">שאין תלמוד לומר אלא ללמד, שאפילו אין שם דשן:</text>
    </pasuk>
    <pasuk id="13">
      <text title="עדת ישראל: ">אלו סנהדרין:</text>
      <text title="ונעלם דבר: ">טעו להורות באחת מכל כריתות שבתורה שהוא מותר:</text>
      <text title="הקהל ועשו: ">שעשו צבור על פיהם:</text>
    </pasuk>
    <pasuk id="17">
      <text title="את פני הפרכת: ">ולמעלה הוא אומר את פני פרוכת הקדש, משל למלך שסרחה עליו מדינה, אם מיעוטה סרחה, פמליא שלו מתקיימת, ואם כולה סרחה, אין פמליא שלו מתקיימת. אף כאן כשחטא כהן משיח עדיין שם קדושת המקום על המקדש, משחטאו כולם, חס ושלום, נסתלקה הקדושה:</text>
    </pasuk>
    <pasuk id="18">
      <text title="יסוד מזבח העלה אשר פתח אהל מועד: ">זה יסוד מערבי, שהוא כנגד הפתח:</text>
    </pasuk>
    <pasuk id="19">
      <text title="ואת כל חלבו ירים: ">אף על פי שלא פירש כאן יותרת ושתי כליות, למדין הם מועשה לפר כאשר עשה וגו'. ומפני מה לא נתפרשו בו, תנא דבי ר' ישמעאל (זבחים מא ב) משל למלך שזעם על אוהבו ומיעט בסרחונו מפני חיבתו:</text>
    </pasuk>
    <pasuk id="20">
      <text title="ועשה לפר: ">זה כאשר עשה לפר החטאת, כמו שמפורש בפר כהן משיח, להביא יותרת ושתי כליות שפירש שם מה שלא פירש כאן. ולכפול במצות העבודות, ללמד שאם חסר אחת מכל המתנות פסול, לפי שמצינו בניתנין על המזבח החיצון שנתנן במתנה אחת כפר, הוצרך לומר כאן שמתנה אחת מהן מעכבת:</text>
    </pasuk>
    <pasuk id="22">
      <text title="אשר נשיא יחטא: ">לשון אשרי, אשרי הדור שהנשיא שלו נותן לב להביא כפרה על שגגתו, קל וחומר שמתחרט על זדונותיו:</text>
    </pasuk>
    <pasuk id="23">
      <text title="או הודע: ">כמו אם הודע. הרבה או יש שמשמשין בלשון אם, ואם במקום או, וכן או נודע כי שור נגח הוא (שמות כא לו):</text>
      <text title="הודע אליו: ">כשחטא היה סבור שהוא היתר, ולאחר מכאן נודע לו שאיסור היה:</text>
    </pasuk>
    <pasuk id="24">
      <text title="במקום אשר ישחט את העולה: ">בצפון, שהוא מפורש בעולה:</text>
      <text title="חטאת הוא: ">לשמו כשר, שלא לשמו פסול:</text>
    </pasuk>
    <pasuk id="25">
      <text title="ואת דמו: ">שירי הדם:</text>
    </pasuk>
    <pasuk id="26">
      <text title="כחלב זבח השלמים: ">כאותן אימורין המפורשים בעז האמור אצל שלמים:</text>
    </pasuk>
    <pasuk id="31">
      <text title="כאשר הוסר חלב מעל זבח השלמים: ">כאימורי עז האמורים בשלמים:</text>
    </pasuk>
    <pasuk id="33">
      <text title="ושחט אתה לחטאת: ">שתהא שחיטתה לשם חטאת:</text>
    </pasuk>
    <pasuk id="35">
      <text title="כאשר יוסר חלב הכשב: ">שנתרבו אימוריו באליה, אף חטאת, כשהיא באה כשבה, טעונה אליה עם האימורין:</text>
      <text title="על אשי ה': ">על מדורות האש העשויות לשם. פואיילי"ש בלע"ז [מדורות]:</text>
    </pasuk>
  </chapter>
  <chapter id="5">
    <pasuk id="1">
      <text title="ושמעה קול אלה: ">בדבר שהוא עד בו, שהשביעוהו שבועה שאם יודע לו בעדות, שיעיד לו:</text>
    </pasuk>
    <pasuk id="2">
      <text title="או נפש אשר תגע וגו': ">ולאחר הטומאה הזו יאכל קדשים, או יכנס למקדש, שהוא דבר שזדונו כרת. במסכת שבועות (יד ב) נדרש כן:</text>
      <text title="ונעלם ממנו: ">הטומאה:</text>
      <text title="ואשם: ">באכילת קדש או בביאת מקדש:</text>
    </pasuk>
    <pasuk id="3">
      <text title="בטמאת אדם: ">זו טומאת מת:</text>
      <text title="לכל טמאתו: ">לרבות טומאת מגע זבין וזבות:</text>
      <text title="אשר יטמא: ">לרבות הנוגע בבועל נדה:</text>
      <text title="בה: ">לרבות בולע נבלת עוף טהור:</text>
      <text title="ונעלם: ">ולא ידע, ששכח הטומאה:</text>
      <text title="ואשם: ">באכילת קדש או בביאת מקדש:</text>
    </pasuk>
    <pasuk id="4">
      <text title="בשפתים: ">ולא בלב:</text>
      <text title="להרע: ">לעצמו:</text>
      <text title="או להיטיב: ">לעצמו, כגון אוכל ולא אוכל אישן ולא אישן:</text>
      <text title="לכל אשר יבטא: ">לרבות לשעבר:</text>
      <text title="ונעלם ממנו: ">ועבר על שבועתו, כל אלה בקרבן עולה ויורד, כמפורש כאן, אבל שבועה שיש בה כפירת ממון אינה בקרבן זה אלא באשם:</text>
    </pasuk>
    <pasuk id="8">
      <text title="והקריב את אשר לחטאת ראשונה: ">חטאת קודמת לעולה. למה הדבר דומה לפרקליט שנכנס לרצות, ריצה פרקליט נכנס דורון אחריו:</text>
      <text title="ולא יבדיל: ">אינו מולק אלא סימן אחד:</text>
      <text title="ערף: ">הוא גובה הראש המשופע לצד הצואר:</text>
    </pasuk>
    <pasuk id="9">
      <text title="והזה מדם החטאת: ">בעולה לא הטעין אלא מצוי, ובחטאת הזאה ומצוי. אוחז בעורף ומתיז, והדם ניתז והולך למזבח:</text>
      <text title="חטאת הוא: ">לשמה כשרה, שלא לשמה פסולה:</text>
    </pasuk>
    <pasuk id="10">
      <text title="כמשפט: ">כדת האמור בעולת העוף של נדבה בראש הפרשה:</text>
    </pasuk>
    <pasuk id="11">
      <text title="כי חטאת הוא: ">ואין בדין שיהא קרבנו מהודר:</text>
    </pasuk>
    <pasuk id="12">
      <text title="חטאת הוא: ">נקמצה ונקטרה לשמה כשרה, שלא לשמה פסולה:</text>
    </pasuk>
    <pasuk id="13">
      <text title="על חטאתו אשר חטא: ">כאן שנה הכתוב, שהרי בעשירות ובדלות נאמר (פסוק י) מחטאתו, וכאן בדלי דלות נאמר על חטאתו, דקדקו רבותינו (כריתות כז ב) מכאן, שאם חטא כשהוא עשיר והפריש מעות לכשבה או שעירה והעני, יביא ממקצתן שתי תורים. הפריש מעות לשתי תורים והעני יביא ממקצתן עשירית האיפה [לכך נאמר מחטאתו]. הפריש מעות לעשירית האיפה והעשיר, יוסיף עליהן ויביא קרבן עשיר, לכך נאמר כאן על חטאתו:</text>
      <text title="מאחת מאלה: ">מאחת משלש כפרות האמורות בענין, או בעשירות או בדלות או בדלי דלות. ומה תלמוד לומר, שיכול החמורין שבהם יהיו בכשבה או שעירה, והקלין יהיו בעוף, והקלין שבקלין יהיו בעשירית האיפה, תלמוד לומר מאחת מאלה, להשוות קלין לחמורין לכשבה ושעירה אם השיגה ידו, ואת החמורין לקלין לעשירית האיפה בדלי דלות:</text>
    </pasuk>
    <pasuk id="15">
      <text title="כי תמעל מעל: ">אין מעילה בכל מקום אלא שינוי, וכן הוא אומר (דה"א ה כה) וימעלו באלהי אבותיהם ויזנו אחרי אלהי עמי הארץ, וכן הוא אומר בסוטה (במדבר ה יב) ומעלה בו מעל:</text>
      <text title="וחטאה בשגגה מקדשי ה': ">שנהנה מן ההקדש. והיכן הוזהר, נאמר כאן חטא ונאמר להלן חטא בתרומה (ויקרא כב ט) ולא ישאו עליו חטא, מה להלן הזהיר, אף כאן הזהיר. אי מה להלן לא הזהיר אלא על האוכל, אף כאן לא הזהיר אלא על האוכל, תלמוד לומר תמעול מעל, ריבה:</text>
      <text title="מקדשי ה': ">המיוחדים לשם, יצאו קדשים קלים:</text>
      <text title="איל: ">לשון קשה, כמו (יחזקאל יז יג) ואת אילי הארץ לקח, אף כאן קשה, בן שתי שנים:</text>
      <text title="בערכך כסף שקלים: ">שיהא שוה שתי סלעים:</text>
    </pasuk>
    <pasuk id="16">
      <text title="ואת אשר חטא מן הקדש ישלם: ">קרן וחומש להקדש:</text>
    </pasuk>
    <pasuk id="17">
      <text title="ולא ידע ואשם והביא: ">הענין הזה מדבר במי שבא ספק כרת לידו ולא ידע אם עבר עליו אם לאו, כגון חלב ושומן לפניו, וכסבור ששתיהן היתר, ואכל את האחת. אמרו לו אחת של חלב היתה, ולא ידע אם זו של חלב אכל, הרי זה מביא אשם תלוי ומגין עליו כל זמן שלא נודע לו שודאי חטא, ואם נודע לו לאחר זמן יביא חטאת:</text>
      <text title="ולא ידע ואשם ונשא עונו: ">ר' יוסי הגלילי אומר הרי הכתוב ענש את מי שלא ידע, על אחת כמה וכמה שיעניש את שידע. רבי יוסי אומר אם נפשך לידע מתן שכרן של צדיקים, צא ולמד מאדם הראשון, שלא נצטוה אלא על מצות לא תעשה ועבר עליה, ראה כמה מיתות נקנסו עליו ולדורותיו. וכי איזו מדה מרובה, של טובה או של פורענות, הוי אומר מדה טובה. אם מדת פורענות המעוטה ראה כמה מיתות נקנסו לו ולדורותיו, מדה טובה המרובה, היושב לו מן הפיגולין והנותרות והמתענה ביום הכיפורים, על אחת כמה וכמה שיזכה לו ולדורותיו ולדורות דורותיו עד סוף כל הדורות. רבי עקיבא אומר הרי הוא אומר (דברים יז ו) על פי שנים עדים או שלשה עדים וגו', אם מתקיימת העדות בשנים, למה פרט לך הכתוב שלשה, אלא להביא שלישי להחמיר עליו ולעשות דינו כיוצא באלו לענין עונש והזמה. אם כך ענש הכתוב לנטפל לעוברי עבירה כעוברי עבירה, על אחת כמה וכמה שישלם שכר טוב לנטפל לעושי מצוה כעושי מצוה. רבי אלעזר בן עזריה אומר כי תקצור קצירך בשדך ושכחת עומר בשדה (דברים כד יט), הרי הוא אומר (דברים כד יט) למען יברכך וגו', קבע הכתוב ברכה למי שבאת על ידו מצוה בלא ידע, אמור מעתה היתה סלע צרורה בכנפיו ונפלה הימנו ומצאה העני ונתפרנס בה, הרי הקב"ה קובע לו ברכה:</text>
    </pasuk>
    <pasuk id="18">
      <text title="בערכך לאשם: ">בערך האמור למעלה (פסוק טו):</text>
      <text title="אשר שגג והוא לא ידע: ">הא אם ידע לאחר זמן, לא נתכפר לו באשם זה עד שיביא חטאת. הא למה זה דומה לעגלה ערופה שנתערפה ואחר כך נמצא ההורג, הרי זה יהרג:</text>
    </pasuk>
    <pasuk id="19">
      <text title="אשם הוא אשם אשם: ">הראשון כולו קמץ שהוא שם דבר, והאחרון חציו קמץ וחציו פתח שהוא לשון פעל. ואם תאמר מקרא שלא לצורך הוא, כבר נדרש הוא בתורת כהנים. אשם אשם להביא אשם שפחה חרופה שיהא איל (בן שתי שנים) שוה שתי סלעים. יכול שאני מרבה אשם נזיר ואשם מצורע, תלמוד לומר הוא:</text>
    </pasuk>
    <pasuk id="21">
      <text title="נפש כי תחטא: ">אמר ר' עקיבא מה תלמוד לומר ומעלה מעל בה', לפי שכל המלוה והלוה והנושא והנותן אינו עושה אלא בעדים ובשטר, לפיכך בזמן שהוא מכחש מכחש בעדים ובשטר, אבל המפקיד אצל חבירו אינו רוצה שתדע בו נשמה אלא שלישי שביניהם, לפיכך כשהוא מכחש, מכחש בשלישי שביניהם:</text>
      <text title="בתשומת יד: ">ששם בידו ממון להתעסק או במלוה:</text>
      <text title="או בגזל: ">שגזל מידו כלום:</text>
      <text title="או עשק: ">הוא שכר שכיר:</text>
    </pasuk>
    <pasuk id="22">
      <text title="וכחש בה: ">שכפר על אחת מכל אלה אשר יעשה האדם לחטוא ולהשבע על שקר לכפירת ממון:</text>
    </pasuk>
    <pasuk id="23">
      <text title="כי יחטא ואשם: ">כשיכיר בעצמו לשוב בתשובה, ולדעת ולהתודות כי חטא ואשם:</text>
    </pasuk>
    <pasuk id="24">
      <text title="בראשו: ">הוא הקרן ראש הממון:</text>
      <text title="וחמשתיו: ">רבתה תורה חמשיות הרבה לקרן אחת, שאם כפר בחומש ונשבע והודה, חוזר ומביא חומש על אותו חומש. וכן מוסיף והולך עד שיתמעט הקרן שנשבע לו פחות משוה פרוטה:</text>
      <text title="לאשר הוא לו: ">למי שהממון שלו:</text>
    </pasuk>
  </chapter>
  <chapter id="6">
    <pasuk id="2">
      <text title="צו את אהרן: ">אין צו אלא לשון זרוז מיד ולדורות. אמר ר' שמעון ביותר צריך הכתוב לזרז במקום שיש בו חסרון כיס:</text>
      <text title="זאת תורת העלה וגו': ">הרי הענין הזה בא ללמד על הקטר חלבים ואיברים שיהא כשר כל הלילה, וללמד על הפסולין איזה אם עלה ירד, ואיזה אם עלה לא ירד, שכל תורה לרבות הוא בא, לומר תורה אחת לכל העולים, ואפילו פסולין, שאם עלו לא ירדו:</text>
      <text title="הוא העלה: ">למעט את הרובע ואת הנרבע וכיוצא בהן, שלא היה פסולן בקדש, שנפסלו קודם שבאו לעזרה:</text>
    </pasuk>
    <pasuk id="3">
      <text title="מדו בד: ">היא הכתונת. ומה תלמוד לומר מדו, שתהא כמדתו:</text>
      <text title="על בשרו: ">שלא יהא דבר חוצץ בנתיים:</text>
      <text title="והרים את הדשן: ">היה חותה מלא מחתה מן המאוכלות הפנימיות ונותנן במזרחו של כבש:</text>
      <text title="הדשן אשר תאכל האש את העלה: ">ועשאתה דשן, מאותו דשן ירים תרומה ושמו אצל המזבח:</text>
      <text title="על המזבח: ">מצא אברים שעדיין לא נתעכלו, מחזירן על המזבח, לאחר שחתה גחלים אילך ואילך ונטל מן הפנימיות, שנאמר את העולה על המזבח:</text>
    </pasuk>
    <pasuk id="4">
      <text title="ופשט את בגדיו: ">אין זו חובה אלא דרך ארץ, שלא ילכלך בהוצאת הדשן בגדים שהוא משמש בהן תמיד. בגדים שבשל בהן קדרה לרבו אל ימזוג בהן כוס לרבו, לכך ולבש בגדים אחרים פחותין מהן: והוציא את הדשן - הצבור בתפוח, כשהוא רבה ואין מקום למערכה, מוציאו משם. ואין זה חובה בכל יום, אבל התרומה חובה בכל יום </text>
    </pasuk>
    <pasuk id="5">
      <text title="והאש על המזבח תוקד בו: ">ריבה כאן יקידות הרבה על מוקדה, ואש המזבח תוקד בו, והאש על המזבח תוקד בו, אש תמיד תוקד על המזבח, כולן נדרשו במסכת יומא (מג ב) שנחלקו רבותינו במנין המערכות שהיו שם:</text>
      <text title="וערך עליה העלה: ">עולת תמיד היא תקדים:</text>
      <text title="חלבי השלמים: ">אם יביאו שם שלמים. ורבותינו למדו מכאן עליה, על עולת הבוקר השלם כל הקרבנות כולם. מכאן שלא יהא דבר מאוחר לתמיד של בין הערבים:</text>
    </pasuk>
    <pasuk id="6">
      <text title="אש תמיד: ">אש שנאמר בה תמיד, היא שמדליקין בה את הנרות, שנאמר בה (שמות כז כ) להעלות נר תמיד, אף היא מעל המזבח החיצון תוקד:</text>
      <text title="לא תכבה: ">המכבה אש על המזבח עובר בשני לאוין:</text>
    </pasuk>
    <pasuk id="7">
      <text title="וזאת תורת המנחה: ">תורה אחת לכולן להטעינן שמן ולבונה האמורין בענין. שיכול אין לי טעונות שמן ולבונה אלא מנחת ישראל שהיא נקמצת, מנחת כהנים שהיא כליל מנין, תלמוד לומר תורת:</text>
      <text title="הקרב אתה: ">היא הגשה בקרן מערבית דרומית:</text>
      <text title="לפני ה': ">הוא מערב שהוא לצד אהל מועד אל פני המזבח - הוא הדרום, שהוא פניו של מזבח, שהכבש נתון לאותו הרוח:</text>
    </pasuk>
    <pasuk id="8">
      <text title="והרים ממנו: ">מהמחובר, שיהא עשרון שלם בבת אחת בשעת קמיצה:</text>
      <text title="בקמצו: ">שלא יעשה מדה לקומץ:</text>
      <text title="מסלת המנחה ומשמנה: ">מכאן שקומץ ממקום שנתרבה שמנה:</text>
      <text title="המנחה: ">שלא תהא מעורבת באחרת:</text>
      <text title="ואת כל הלבנה אשר על המנחה והקטיר: ">שמלקט את לבונתה לאחר קמיצה ומקטירו. ולפי שלא פירש כן אלא באחת מן המנחות בויקרא (ב, א - ג), הוצרך לשנות פרשה זו, לכלול כל המנחות כמשפטן:</text>
    </pasuk>
    <pasuk id="9">
      <text title="במקום קדש: ">ואיזהו, בחצר אהל מועד:</text>
    </pasuk>
    <pasuk id="10">
      <text title="לא תאפה חמץ חלקם: ">אף השירים אסורים בחמץ:</text>
      <text title="כחטאת וכאשם: ">מנחת חוטא הרי היא כחטאת, לפיכך קמצה שלא לשמה פסולה. מנחת נדבה הרי היא כאשם, לפיכך קמצה שלא לשמה כשרה:</text>
    </pasuk>
    <pasuk id="11">
      <text title="כל זכר: ">אפילו בעל מום. למה נאמר, אם לאכילה הרי כבר אמור לחם אלהיו מקדשי הקדשים וגו', אלא לרבות בעלי מומין למחלוקת:</text>
      <text title="כל אשר יגע וגו': ">קדשים קלים או חולין שיגעו בה ויבלעו ממנה:</text>
      <text title="יקדש: ">להיות כמוה, שאם פסולה יפסלו, ואם כשרה יאכלו כחומר המנחה:</text>
    </pasuk>
    <pasuk id="13">
      <text title="זה קרבן אהרן ובניו: ">אף ההדיוטות מקריבין עשירית האיפה ביום שהן מתחנכין לעבודה, אבל כהן גדול בכל יום, שנאמר מנחה תמיד וגו' והכהן המשיח תחתיו מבניו וגו' חק עולם וגו': </text>
    </pasuk>
    <pasuk id="14">
      <text title="מרבכת: ">חלוטה ברותחין כל צרכה:</text>
      <text title="תפיני: ">אפויה אפיות הרבה, שאחר חליטתה אופה בתנור וחוזר ומטגנה במחבת:</text>
      <text title="מנחת פתים: ">מלמד שטעונה פתיתה:</text>
    </pasuk>
    <pasuk id="15">
      <text title="המשיח תחתיו מבניו: ">המשיח מבניו תחתיו:</text>
      <text title="כליל תקטר: ">אין נקמצת להיות שיריה נאכלין אלא כולה כליל, וכן כל מנחת כהן של נדבה כליל תהיה:</text>
    </pasuk>
    <pasuk id="16">
      <text title="כליל: ">כולה שוה לגבוה:</text>
    </pasuk>
    <pasuk id="19">
      <text title="המחטא אתה: ">העובד עבודותיה שהיא נעשית חטאת על ידו:</text>
      <text title="המחטא אתה יאכלנה: ">הראוי לעבודה, יצא טמא בשעת זריקת דמים שאינו חולק בבשר, ואי אפשר לומר שאוסר שאר כהנים באכילתה חוץ מן הזורק דמה, שהרי נאמר למטה (פסוק כב) כל זכר בכהנים יאכל אתה:</text>
    </pasuk>
    <pasuk id="20">
      <text title="כל אשר יגע בבשרה: ">כל דבר אוכל אשר יגע ויבלע ממנה:</text>
      <text title="יקדש: ">להיות כמוה, אם פסולה תפסל, ואם היא כשרה תאכל כחומר שבה:</text>
      <text title="ואשר יזה מדמה על הבגד: ">ואם הוזה מדמה על הבגד, אותו מקום דם הבגד אשר יזה עליה, תכבס בתוך העזרה:</text>
      <text title="אשר יזה: ">יהא נזה, כמו (איוב טו כט) ולא יטה לארץ מנלס, יהא נטוי:</text>
    </pasuk>
    <pasuk id="21">
      <text title="ישבר: ">לפי שהבליעה שנבלעת בו נעשה נותר, והוא הדין לכל הקדשים:</text>
      <text title="ומרק: ">לשון תמרוקי הנשים (אסתר ב יב) אישקורימינ"ט בלע"ז [נקוי]:</text>
      <text title="ומרק ושטף: ">לפלוט את בליעתו, אבל כלי חרס למדך הכתוב כאן שאינו יוצא מידי דפיו לעולם:</text>
    </pasuk>
    <pasuk id="22">
      <text title="כל זכר בכהנים יאכל אתה: ">הא למדת שהמחטא אותה האמור למעלה לא להוציא שאר הכהנים, אלא להוציא את שאינו ראוי לחטוי:</text>
    </pasuk>
    <pasuk id="23">
      <text title="וכל חטאת וגו': ">שאם הכניס מדם חטאת החיצונה לפנים פסולה. וכל לרבות שאר קדשים:</text>
    </pasuk>
  </chapter>
  <chapter id="7">
    <pasuk id="1">
      <text title="קדש קדשים הוא: ">הוא קרב ואין תמורתו קרבה:</text>
    </pasuk>
    <pasuk id="2">
      <text title="ישחטו: "> ריבה לנו שחיטות הרבה, לפי שמצינו אשם בצבור, נאמר ישחטו רבים. ותלאו בעולה להביא עולת צבור לצפון:</text>
    </pasuk>
    <pasuk id="3">
      <text title="ואת כל חלבו וגו': ">עד כאן לא נתפרשו אמורין באשם, לכך הוצרך לפרשם כאן, אבל חטאת כבר נתפרשו בה בפרשת ויקרא (פרק ב):</text>
      <text title="את האליה: ">לפי שאשם אינו בא אלא איל או כבש, ואיל וכבש נתרבו באליה:</text>
    </pasuk>
    <pasuk id="5">
      <text title="אשם הוא: ">עד שינתק שמו ממנו. לימד על אשם שמתו בעליו או שנתכפרו בעליו, אף על פי שעומד להיות דמיו עולה לקיץ המזבח, אם שחטו סתם, אינו כשר לעולה קודם שנתק לרעיה. ואינו בא ללמד על האשם שיהא פסול שלא לשמו, כמו שדרשו הוא, הכתוב בחטאת, לפי שאשם לא נאמר בו אשם הוא, אלא לאחר הקטרת אמורין, והוא עצמו שלא הוקטרו אמוריו כשר:</text>
    </pasuk>
    <pasuk id="6">
      <text title="קדש קדשים הוא: ">בתורת כהנים הוא נדרש:</text>
    </pasuk>
    <pasuk id="7">
      <text title="תורה אחת להם: ">בדבר זה:</text>
      <text title="הכהן אשר יכפר בו: ">הראוי לכפרה חולק בו, פרט לטבול יום ומחוסר כפורים ואונן:</text>
    </pasuk>
    <pasuk id="8">
      <text title="עור העלה אשר הקריב לכהן לו יהיה: ">פרט לטבול יום ומחוסר כפורים ואונן שאינן חולקים בעורות:</text>
    </pasuk>
    <pasuk id="9">
      <text title="לכהן המקריב אתה וגו': ">יכול לו לבדו, תלמוד לומר לכל בני אהרן תהיה. יכול לכולן, תלמוד לומר לכהן המקריב, הא כיצד לבית אב של אותו יום שמקריבין אותה:</text>
    </pasuk>
    <pasuk id="10">
      <text title="בלולה בשמן: ">זו מנחת נדבה:</text>
      <text title="וחרבה: ">זו מנחת חוטא ומנחת קנאות שאין בהן שמן:</text>
    </pasuk>
    <pasuk id="12">
      <text title="אם על תודה יקריבנו: ">אם על דבר הודאה על נס שנעשה לו, כגון יורדי הים והולכי מדברות וחבושי בית האסורים וחולה שנתרפא שהם צריכין להודות שכתוב בהן (תהלים קז כא - כב) יודו לה' חסדו ונפלאותיו לבני אדם ויזבחו זבחי תודה. אם על אחת מאלה נדר שלמים הללו, שלמי תודה הן, וטעונות לחם האמור בענין, ואינן נאכלין אלא ליום ולילה, כמו שמפורש כאן:</text>
      <text title=" והקריב על זבח התודה: ">ארבעה מיני לחם חלות, ורקיקין, ורבוכה, שלשה מיני מצה, וכתיב (פסוק יג) על חלת לחם חמץ וגו', וכל מין ומין עשר חלות, כך מפורש במנחות (עז א). ושעורן חמש סאין ירושלמיות שהן שש מדבריות, עשרים עשרון:</text>
      <text title="מרבכת: ">לחם חלוט ברותחין כל צרכו:</text>
    </pasuk>
    <pasuk id="13">
      <text title="יקריב קרבנו על זבח: ">מגיד שאין הלחם קדוש קדושת הגוף להפסל ביוצא וטבול יום ומלצאת לחולין בפדיון, עד שישחט הזבח:</text>
    </pasuk>
    <pasuk id="14">
      <text title="אחד מכל קרבן: ">לחם אחד מכל מין ומין יטול תרומה לכהן העובד עבודתה, והשאר נאכל לבעלים ובשרה לבעלים, חוץ מחזה ושוק שבה, כמו שמפורש למטה (פסוקים כט - לב) תנופת חזה ושוק בשלמים. והתודה קרויה שלמים:</text>
    </pasuk>
    <pasuk id="15">
      <text title="ובשר זבח תודת שלמיו: ">יש כאן רבויין הרבה, לרבות חטאת ואשם ואיל נזיר וחגיגת י"ד, שיהיו נאכלין ליום ולילה:</text>
      <text title="ביום קרבנו יאכל: ">וכזמן בשרה זמן לחמה:</text>
      <text title="לא יניח ממנו עד בקר: ">אבל אוכל הוא כל הלילה, אם כן למה אמרו עד חצות, כדי להרחיק אדם מן העבירה:</text>
    </pasuk>
    <pasuk id="16">
      <text title="ואם נדר או נדבה: ">שלא הביאה על הודאה של נס, אינה טעונה לחם ונאכלת לשני ימים, כמו שמפורש בענין:</text>
      <text title="וממחרת והנותר ממנו: ">בראשון יאכל. וי"ו זו יתירה היא, ויש כמוה הרבה במקרא, כגון ואלה בני צבעון ואיה וענה (בראשית לו כד), תת וקדש וצבא מרמס (דניאל ח יג):</text>
    </pasuk>
    <pasuk id="18">
      <text title="ואם האכל יאכל וגו': ">במחשב בשחיטה לאכלו בשלישי הכתוב מדבר. יכול אם אכל ממנו בשלישי יפסל למפרע, תלמוד לומר המקריב אותו לא יחשב, בשעת הקרבה הוא נפסל, ואינו נפסל בשלישי. וכן פירושו בשעת הקרבתו לא תעלה זאת במחשבה, ואם חשב פגול יהיה:</text>
      <text title="והנפש האכלת ממנו: ">אפילו בתוך הזמן עונה תשא:</text>
    </pasuk>
    <pasuk id="19">
      <text title="והבשר: ">של קדש שלמים אשר יגע בכל טמא לא יאכל:</text>
      <text title="והבשר: ">לרבות אבר שיצא מקצתו, שהפנימי מותר:</text>
      <text title="כל טהור יאכל בשר: ">מה תלמוד לומר, לפי שנאמר (דברים יב כז) ודם זבחיך ישפך וגו' והבשר תאכל, יכול לא יאכלו שלמים אלא הבעלים, לכך נאמר כל טהור יאכל בשר:</text>
      <text title="והבשר כל טהור יאכל בשר: ">כלומר כל מה שאסרתי לך בחטאת ואשם, שאם יצאו חוץ לקלעים אסורין, כמו שכתוב (ו ט) בחצר אהל מועד יאכלוה, בבשר זה אני אומר לך כל טהור יאכל בשר אפילו בכל העיר:</text>
    </pasuk>
    <pasuk id="20">
      <text title="וטומאתו עליו: ">בטומאת הגוף הכתוב מדבר, אבל טהור שאכל את הטמא, אינו ענוש כרת, אלא באזהרה והבשר אשר יגע בכל טמא וגו' (פסוק יט). ואזהרת טמא שאכל את הטהור אינה מפורשת בתורה, אלא חכמים למדוה בגזרה שוה. שלש כריתות אמורות באוכלי קדשים בטומאת הגוף, ודרשוה רבותינו בשבועות (ז א) אחת לכלל ואחת לפרט ואחת ללמד על קרבן עולה ויורד, שלא נאמר אלא על טומאת מקדש וקדשיו:</text>
    </pasuk>
    <pasuk id="24">
      <text title="יעשה לכל מלאכה: ">בא ולימד על החלב שאינו מטמא טומאת נבלות:</text>
      <text title="ואכל לא תאכלהו: ">אמרה תורה יבוא איסור נבלה וטרפה ויחול על איסור חלב, שאם אכלו, יתחייב אף על לאו של נבלה, ולא תאמר אין איסור חל על איסור:</text>
    </pasuk>
    <pasuk id="26">
      <text title="לעוף ולבהמה: ">פרט לדם דגים וחגבים:</text>
      <text title="בכל מושבתיכם: ">לפי שהיא חובת הגוף ואינה חובת קרקע, נוהגת בכל מושבות, ובמסכת קדושין בפרק א' (לז א) מפרש למה הוצרך לומר:</text>
    </pasuk>
    <pasuk id="30">
      <text title="ידיו תביאינה וגו': ">שתהא יד הבעלים מלמעלה והחלב והחזות נתונין בה, ויד כהן מלמטה ומניפן:</text>
      <text title="את אשי ה': ">ומה הן האשים, את החלב על החזה:</text>
      <text title="יביאנו: ">כשמביאו מבית המטבחים נותן החלב על החזה, וכשנותנו ליד הכהן המניף נמצא החזה למעלה והחלב למטה, וזהו האמור במקום אחר (ויק' י טו) שוק התרומה וחזה התנופה על אשי החלבים יביאו להניף וגו', ולאחר התנופה נותנו לכהן המקטיר, ונמצא החזה למטה, וזהו שנאמר (ויק' ט כ) וישימו את החלבים על החזות ויקטר החלבים המזבחה. למדנו ששלשה כהנים זקוקין לה, כך מפורש במנחות (סב א):</text>
      <text title="את החלב על החזה יביאנו: ">ואת החזה למה מביא, להניף אותו הוא מביאו, ולא שיהא הוא מן האשים. לפי שנאמר את אשי ה' את החלב על החזה, יכול שיהא אף החזה לאשים, לכך נאמר את החזה להניף וגו':</text>
    </pasuk>
    <pasuk id="31">
      <text title="והקטיר הכהן את החלב: ">ואחר כך והיה החזה לאהרן, למדנו שאין הבשר נאכל בעוד שהאמורים למטה מן המזבח:</text>
    </pasuk>
    <pasuk id="32">
      <text title="שוק: ">מן הפרק של ארכובה הנמכרת עם הראש עד הפרק האמצעי, שהוא סובך של רגל:</text>
    </pasuk>
    <pasuk id="33">
      <text title="המקריב את דם השלמים וגו': ">מי שהוא ראוי לזריקתו ולהקטיר חלביו, יצא טמא בשעת זריקת דמים או בשעת הקטר חלבים, שאינו חולק בבשר:</text>
    </pasuk>
    <pasuk id="34">
      <text title="התנופה, התרומה: ">מוליך ומביא, מעלה ומוריד:</text>
    </pasuk>
    <pasuk id="37">
      <text title="ולמלואים: ">ליום חינוך הכהונה:</text>
    </pasuk>
  </chapter>
  <chapter id="8">
    <pasuk id="2">
      <text title="קח את אהרן: ">פרשה זו נאמרה שבעת ימים קודם הקמת המשכן, שאין מוקדם ומאוחר בתורה:</text>
      <text title="קח את אהרן: ">קחנו בדברים ומשכהו:</text>
      <text title="ואת פר החטאת וגו': ">אלו האמורים בענין צוואת המלואים בואתה תצוה, ועכשיו ביום ראשון למלואים חזר וזרזו בשעת מעשה:</text>
    </pasuk>
    <pasuk id="3">
      <text title="הקהל אל פתח אהל מועד: ">זה אחד מן המקומות שהחזיק מועט את המרובה:</text>
    </pasuk>
    <pasuk id="5">
      <text title="זה הדבר: ">דברים שתראו שאני עושה לפניכם צוני הקב"ה לעשות, ואל תאמרו לכבודי ולכבוד אחי אני עושה. כל הענין הזה פירשתי בואתה תצוה:</text>
    </pasuk>
    <pasuk id="8">
      <text title="את האורים: ">כתב של שם המפורש:</text>
    </pasuk>
    <pasuk id="9">
      <text title="וישם על המצנפת: ">פתילי תכלת הקבועים בציץ נתן על המצנפת, נמצא הציץ תלוי במצנפת:</text>
    </pasuk>
    <pasuk id="11">
      <text title="ויז ממנו על המזבח: ">לא ידעתי היכן נצטוה בהזאות הללו:</text>
    </pasuk>
    <pasuk id="12">
      <text title="ויצק, וימשח: ">בתחלה יוצק על ראשו, ואחר כך נותן בין ריסי עיניו ומושך באצבעו מזה לזה:</text>
    </pasuk>
    <pasuk id="13">
      <text title="ויחבש: ">לשון קשירה:</text>
    </pasuk>
    <pasuk id="15">
      <text title="ויחטא את המזבח: ">חטאו וטהרו מזרות להכנס לקדושה:</text>
      <text title="ויקדשהו: ">בעבודה זו:</text>
      <text title="לכפר עליו: ">מעתה כל הכפרות:</text>
    </pasuk>
    <pasuk id="16">
      <text title="ואת יתרת הכבד: ">על הכבד (שמות כט יג) לבד הכבד, שהיה נוטל מעט מן הכבד עמה:</text>
    </pasuk>
    <pasuk id="22">
      <text title="איל המלואים: ">איל השלמים, שמלואים לשון שלמים, שממלאים ומשלימים את הכהנים בכהונתם: </text>
    </pasuk>
    <pasuk id="26">
      <text title="וחלת לחם שמן: ">היא רבוכה, שהיה מרבה בה שמן כנגד החלות והרקיקין, כך מפורש במנחות (עח א):</text>
    </pasuk>
    <pasuk id="28">
      <text title="ויקטר המזבחה: ">משה שמש כל שבעת ימי המלואים בחלוק לבן:</text>
      <text title="על העלה: ">אחר העולה. ולא מצינו שוק של שלמים קרב בכל מקום חוץ מזה:</text>
    </pasuk>
    <pasuk id="34">
      <text title="צוה ה' לעשת: ">כל שבעת הימים. ורבותינו ז"ל דרשו לעשות - זה מעשה פרה. לכפר - זה מעשה יום הכפורים, וללמד שכהן גדול טעון פרישה קודם יום הכפורים שבעת ימים, וכן הכהן השורף את הפרה:</text>
    </pasuk>
    <pasuk id="35">
      <text title="ולא תמותו: ">הא אם לא תעשו כן, הרי אתם חייבים מיתה:</text>
    </pasuk>
    <pasuk id="36">
      <text title="ויעש אהרן ובניו: ">להגיד שבחן שלא הטו ימין ושמאל:</text>
    </pasuk>
  </chapter>
  <chapter id="9">
    <pasuk id="1">
      <text title="ויהי ביום השמיני: ">שמיני למלואים, הוא ראש חודש ניסן, שהוקם המשכן בו ביום ונטל עשר עטרות השנויות בסדר עולם (פרק ז):</text>
      <text title="ולזקני ישראל: ">להשמיעם שעל פי הדבור אהרן נכנס ומשמש בכהונה גדולה, ולא יאמרו מאליו נכנס:</text>
    </pasuk>
    <pasuk id="2">
      <text title="קח לך עגל: ">להודיע שמכפר לו הקב"ה ע"י עגל זה על מעשה העגל שעשה:</text>
    </pasuk>
    <pasuk id="4">
      <text title="כי היום ה' נראה אליכם: ">להשרות שכינתו במעשה ידיכם לכך קרבנות הללו באין חובה ליום זה:</text>
    </pasuk>
    <pasuk id="7">
      <text title="קרב אל המזבח: ">שהיה אהרן בוש וירא לגשת. אמר לו משה למה אתה בוש, לכך נבחרת:</text>
      <text title="את חטאתך: ">עגל בן בקר:</text>
      <text title="ואת עלתך: ">איל:</text>
      <text title="קרבן העם: ">שעיר עזים ועגל וכבש. כל מקום שנאמר עגל, בן שנה הוא, ומכאן אתה למד:</text>
    </pasuk>
    <pasuk id="11">
      <text title="ואת הבשר ואת העור וגו': ">לא מצינו חטאת חיצונה נשרפת אלא זו ושל מלואים, וכולן על פי הדבור:</text>
    </pasuk>
    <pasuk id="12">
      <text title="וימצאו: ">לשון הושטה והזמנה:</text>
    </pasuk>
    <pasuk id="15">
      <text title="ויחטאהו: ">עשהו כמשפט חטאת:</text>
      <text title="כראשון: ">כעגל שלו:</text>
    </pasuk>
    <pasuk id="16">
      <text title="ויעשה כמשפט: ">המפורש בעולת נדבה בויקרא (פרק א):</text>
    </pasuk>
    <pasuk id="17">
      <text title="וימלא כפו: ">היא קמיצה:</text>
      <text title="מלבד עלת הבקר: ">כל אלה עשה אחר עולת התמיד:</text>
    </pasuk>
    <pasuk id="19">
      <text title="והמכסה: ">חלב המכסה את הקרב:</text>
    </pasuk>
    <pasuk id="20">
      <text title="וישימו את החלבים על החזות: ">לאחר התנופה נתנן כהן המניף לכהן אחר להקטירם, נמצאו העליונים למטה:</text>
    </pasuk>
    <pasuk id="22">
      <text title="ויברכם: ">ברכת כהנים יברכך, יאר, ישא:</text>
      <text title="וירד: ">מעל המזבח:</text>
    </pasuk>
    <pasuk id="23">
      <text title="ויבא משה ואהרן וגו': ">למה נכנסו, מצאתי בפרשת מלואים בברייתא הנוספת על תורת כהנים שלנו למה נכנס משה עם אהרן, ללמדו על מעשה הקטרת. או לא נכנס אלא לדבר אחר, הריני דן ירידה וביאה טעונות ברכה, מה ירידה מעין עבודה, אף ביאה מעין עבודה, הא למדת למה נכנס משה עם אהרן, ללמדו על מעשה הקטרת. דבר אחר כיון שראה אהרן שקרבו כל הקרבנות ונעשו כל המעשים ולא ירדה שכינה לישראל, היה מצטער ואמר יודע אני שכעס הקב"ה עלי ובשבילי לא ירדה שכינה לישראל. אמר לו למשה משה אחי כך עשית לי, שנכנסתי ונתביישתי. מיד נכנס משה עמו ובקשו רחמים וירדה שכינה לישראל:</text>
      <text title="ויצאו ויברכו את העם: ">אמרו ויהי נועם ה' אלהינו עלינו (תהלים צ יז), יהי רצון שתשרה שכינה במעשה ידיכם. לפי שכל שבעת ימי המלואים, שהעמידו משה למשכן ושמש בו ופרקו בכל יום, לא שרתה בו שכינה, והיו ישראל נכלמים ואומרים למשה משה רבינו, כל הטורח שטרחנו, שתשרה שכינה בינינו ונדע שנתכפר לנו עון העגל. לכך אמר להם זה הדבר אשר צוה ה' תעשו וירא אליכם כבוד ה' (פסוק ו), אהרן אחי כדאי וחשוב ממני שע"י קרבנותיו ועבודתו תשרה שכינה בכם ותדעו שהמקום בחר בו:</text>
    </pasuk>
    <pasuk id="24">
      <text title="וירנו: ">כתרגומו:</text>
    </pasuk>
  </chapter>
  <chapter id="10">
    <pasuk id="2">
      <text title="ותצא אש: ">רבי אליעזר אומר לא מתו בני אהרן אלא על ידי שהורו הלכה בפני משה רבן. רבי ישמעאל אומר שתויי יין נכנסו למקדש, תדע שאחר מיתתן הזהיר הנותרים שלא יכנסו שתויי יין למקדש. משל למלך, שהיה לו בן בית וכו', כדאיתא בויקרא רבה:</text>
    </pasuk>
    <pasuk id="3">
      <text title="הוא אשר דבר וגו': ">היכן דבר ונועדתי שמה לבני ישראל ונקדש בכבודי (שמות כט מג). אל תקרי בכבודי אלא במכובדי. אמר לו משה לאהרן אהרן אחי יודע הייתי שיתקדש הבית במיודעיו של מקום והייתי סבור או בי או בך, עכשיו רואה אני שהם גדולים ממני וממך:</text>
      <text title="וידם אהרן: ">קבל שכר על שתיקתו. ומה שכר קבל, שנתייחד עמו הדיבור, שנאמרה לו לבדו פרשת שתויי יין:</text>
      <text title="בקרבי: ">בבחירי:</text>
      <text title="ועל פני כל העם אכבד: ">כשהקב"ה עושה דין בצדיקים מתיירא ומתעלה ומתקלס, אם כן באלו, כל שכן ברשעים, וכן הוא אומר (תהלים סח לו) נורא א-להים ממקדשיך, אל תקרא ממקדשיך אלא ממקודשיך:</text>
    </pasuk>
    <pasuk id="4">
      <text title="דד אהרן: ">עזיאל אחי עמרם היה, שנאמר (שמות ו יח) ובני קהת וגו':</text>
      <text title="שאו את אחיכם וגו': ">כאדם האומר לחבירו העבר את המת מלפני הכלה, שלא לערבב את השמחה:</text>
    </pasuk>
    <pasuk id="5">
      <text title="בכתנתם: ">של מתים מלמד שלא נשרפו בגדיהם אלא נשמתם כמין שני חוטין של אש נכנסו לתוך חוטמיהם:</text>
    </pasuk>
    <pasuk id="6">
      <text title="אל תפרעו: ">אל תגדלו שער. מכאן שאבל אסור בתספורת, אבל אתם אל תערבבו שמחתו של מקום:</text>
      <text title="ולא תמתו: ">הא אם תעשו כן תמותו:</text>
      <text title="ואחיכם כל בית ישראל: ">מכאן שצרתן של תלמידי חכמים מוטלת על הכל להתאבל בה:</text>
    </pasuk>
    <pasuk id="9">
      <text title="יין ושכר: ">יין דרך שכרותו:</text>
      <text title="בבאכם אל אהל מועד: ">אין לי אלא בבואם להיכל, בגשתם למזבח מנין, נאמר כאן ביאת אהל מועד, ונאמר בקידוש ידים ורגלים ביאת אהל מועד, מה להלן עשה גישת מזבח כביאת אהל מועד, אף כאן עשה גישת מזבח כביאת אהל מועד:</text>
    </pasuk>
    <pasuk id="10">
      <text title="ולהבדיל: ">כדי שתבדילו בין עבודה קדושה למחוללת, הא למדת שאם עבד, עבודתו פסולה:</text>
    </pasuk>
    <pasuk id="11">
      <text title="ולהורת: ">למד שאסור שיכור בהוראה. יכול יהא חייב מיתה, תלמוד לומר אתה ובניך אתך ולא תמותו (פסוק ט), כהנים בעבודתם במיתה, ואין חכמים בהוראתם במיתה:</text>
    </pasuk>
    <pasuk id="12">
      <text title="הנותרים: ">מן המיתה. מלמד שאף עליהם נקנסה מיתה על עון העגל, הוא שנאמר (דברים ט כ) ובאהרן התאנף ה' מאד להשמידו, ואין השמדה אלא כלוי בנים, שנאמר (עמוס ב ט) ואשמיד פריו ממעל, ותפלתו של משה בטלה מחצה, שנאמר (דברים ט כ) ואתפלל גם בעד אהרן בעת ההיא:</text>
      <text title="קחו את המנחה: ">אף על פי שאתם אוננין וקדשים אסורים לאונן:</text>
      <text title="את המנחה: ">זו מנחת שמיני ומנחת נחשון:</text>
      <text title="ואכלוה מצות: ">מה תלמוד לומר, לפי שהיא מנחת צבור ומנחת שעה ואין כיוצא בה לדורות, הוצרך לפרש בה דין שאר מנחות:</text>
    </pasuk>
    <pasuk id="13">
      <text title="וחק בניך: ">אין לבנות חק בקדשים:</text>
      <text title="כי כן צויתי: ">באנינות יאכלוה:</text>
    </pasuk>
    <pasuk id="14">
      <text title="ואת חזה התנופה: ">של שלמי צבור:</text>
      <text title="תאכלו במקום טהור: ">וכי את הראשונים אכלו במקום טמא, אלא הראשונים שהם קדשי קדשים הוזקקה אכילתם במקום קדוש, אבל אלו אין צריכים תוך הקלעים, אבל צריכים הם להאכל תוך מחנה ישראל, שהוא טהור מליכנס שם מצורעים. מכאן שקדשים קלים נאכלין בכל העיר:</text>
      <text title="אתה ובניך ובנתיך: ">אתה ובניך בחלק, אבל בנותיך לא בחלק, אלא אם תתנו להן מתנות, רשאות הן לאכול בחזה ושוק. או אינו אלא אף הבנות בחלק, תלמוד לומר כי חקך וחק בניך נתנו, חק לבנים ואין חק לבנות:</text>
    </pasuk>
    <pasuk id="15">
      <text title="שוק התרומה וחזה התנופה: ">לשון אשר הונף ואשר הורם. תנופה מוליך ומביא, תרומה מעלה ומוריד. ולמה חלקן הכתוב, תרומה בשוק ותנופה בחזה, לא ידענו, ששניהם בהרמה והנפה:</text>
      <text title="על אשי החלבים: ">מכאן שהחלבים למטה בשעת תנופה, וישוב המקראות שלא יכחישו זה את זה, כבר פירשתי שלשתן בצו את אהרן (ז ל):</text>
    </pasuk>
    <pasuk id="16">
      <text title="שעיר החטאת: ">שעיר מוספי ראש חודש. ושלשה שעירי חטאות קרבו בו ביום שעיר עזים, ושעיר נחשון ושעיר ראש חודש, ומכולן לא נשרף אלא זה. ונחלקו בדבר חכמי ישראל יש אומרים, מפני הטומאה שנגעה בו נשרף. ויש אומרים, מפני אנינות נשרף, לפי שהוא קדשי דורות, אבל בקדשי שעה סמכו על משה שאמר להם במנחה (פסוק יב) ואכלוה מצות:</text>
      <text title="דרש דרש: ">שתי דרישות הללו מפני מה נשרף זה, ומפני מה לא נאכלו אלו, כך הוא בתורת כהנים:</text>
      <text title="על אלעזר ועל איתמר: ">בשביל כבודו של אהרן הפך פניו כנגד הבנים וכעס:</text>
      <text title="לאמר: ">אמר להם, השיבוני על דברי:</text>
    </pasuk>
    <pasuk id="17">
      <text title="מדוע לא אכלתם את החטאת במקום הקדש: ">וכי חוץ לקדש אכלוה, והלא שרפוה, ומה הוא אומר במקום הקדש, אלא אמר להם שמא חוץ לקלעים יצאה ונפסלה:</text>
      <text title="כי קדש קדשים הוא: ">ונפסלת ביוצא, והם אמרו לו לאו. אמר להם הואיל ובמקום הקדש היתה, מדוע לא אכלתם אותה:</text>
      <text title="ואתה נתן לכם לשאת וגו': ">שהכהנים אוכלים ובעלים מתכפרים:</text>
      <text title="לשאת את עון העדה: ">מכאן למדנו ששעיר ראש חודש היה, שהוא מכפר על עון טומאת מקדש וקדשיו, שחטאת שמיני וחטאת נחשון לא לכפרה באו:</text>
    </pasuk>
    <pasuk id="18">
      <text title="הן לא הובא וגו': ">שאילו הובא היה לכם לשרפה, כמו שנאמר (ויקרא ו כג) וכל חטאת אשר יובא מדמה וגו':</text>
      <text title="אכל תאכלו אתה: ">היה לכם לאכלה אף על פי שאתם אוננים:</text>
      <text title="כאשר צויתי: ">לכם במנחה:</text>
    </pasuk>
    <pasuk id="19">
      <text title="וידבר אהרן: ">אין לשון דיבור אלא לשון עז, שנאמר (במדבר כא ה) וידבר העם וגו'. אפשר משה קצף על אלעזר ועל איתמר, ואהרן מדבר, הא ידעת שלא היתה אלא מדרך כבוד. אמרו אינו בדין שיהא אבינו יושב ואנו מדברים לפניו, ואינו בדין שיהא תלמיד משיב את רבו. יכול מפני שלא היה באלעזר להשיב, תלמוד לומר (במדבר לא כא) ויאמר אלעזר הכהן אל אנשי הצבא וגו', הרי כשרצה, דבר לפני משה ולפני הנשיאים, זו מצאתי בספרי של פנים שני:</text>
      <text title="הן היום הקריבו: ">מהו אומר, אלא אמר להם משה שמא זרקתם דמה אוננים, שהאונן שעבד חילל. אמר לו אהרן וכי הם הקריבו, שהם הדיוטות, אני הקרבתי, שאני כהן גדול ומקריב אונן:</text>
      <text title="ותקראנה אותי כאלה: ">אפילו לא היו המתים בני אלא שאר קרובים שאני חייב להיות אונן עליהם כאלו, כגון כל האמורים בפרשת כהנים שהכהן מטמא להם:</text>
      <text title="ואכלתי חטאת: ">ואם אכלתי הייטב וגו':</text>
      <text title="היום: ">אבל אנינות לילה מותר, שאין אונן אלא יום קבורה:</text>
      <text title="הייטב בעיני ה': ">אם שמעת בקדשי שעה אין לך להקל בקדשי דורות:</text>
    </pasuk>
    <pasuk id="20">
      <text title="וייטב בעיניו: ">הודה ולא בוש לומר לא שמעתי:</text>
    </pasuk>
  </chapter>
  <chapter id="11">
    <pasuk id="1">
      <text title="אל משה ואל אהרן: ">למשה אמר שיאמר לאהרן:</text>
      <text title="לאמר אליהם: ">אמר שיאמר לאלעזר ולאיתמר, או אינו אלא לאמר לישראל, כשהוא אומר דברו אל בני ישראל, הרי דבור אמור לישראל, הא מה אני מקיים לאמר אליהם, לבניו לאלעזר ולאיתמר:</text>
    </pasuk>
    <pasuk id="2">
      <text title="דברו אל בני ישראל: ">את כולם השוה להיות שלוחים בדבור זה, לפי שהושוו בדמימה וקבלו עליהם גזירת המקום באהבה:</text>
      <text title="זאת החיה: ">לשון חיים, לפי שישראל דבוקים במקום וראויין להיות חיים, לפיכך הבדילם מן הטומאה וגזר עליהם מצות, ולאומות העולם לא אסר כלום. משל לרופא שנכנס לבקר את החולה וכו', כדאיתא במדרש רבי תנחומא:</text>
      <text title="זאת החיה: ">מלמד שהיה משה אוחז בחיה ומראה אותה לישראל, זאת תאכלו וזאת לא תאכלו. את זה תאכלו וגו', אף בשרצי המים אחז מכל מין ומין והראה להם. וכן בעוף ואת אלה תשקצו מן העוף. וכן בשרצים וזה לכם הטמא:</text>
      <text title="זאת החיה מכל הבהמה: ">מלמד שהבהמה בכלל חיה:</text>
    </pasuk>
    <pasuk id="3">
      <text title="מפרסת: ">כתרגומו סדיקא:</text>
      <text title="פרסה: ">פלאנט"ה בלע"ז [כף רגל]:</text>
      <text title="ושסעת שסע: ">שמובדלת מלמעלה ומלמטה בשתי צפרנין, כתרגומו ומטלפא טלפין, שיש שפרסותיו סדוקות מלמעלה ואינן שסועות ומובדלות לגמרי, שמלמטה מחוברות:</text>
      <text title="מעלת גרה: ">מעלה ומקיאה האוכל ממעיה ומחזרת אותו לתוך פיה לכתשו ולטחנו הדק:</text>
      <text title="גרה: ">כך שמו. ויתכן להיות מגזרת מים הנגרים (ש"ב יד יד), שהוא נגרר אחר הפה. ותרגומו פשרא שעל ידי הגרה האוכל נפשר ונמוח:</text>
      <text title="בבהמה: ">תיבה זו יתירה היא לדרשה, להתיר את השליל הנמצא במעי אמו:</text>
      <text title="אתה תאכלו: ">ולא בהמה טמאה. והלא באזהרה היא, אלא לעבור עליה בעשה ולא תעשה:</text>
    </pasuk>
    <pasuk id="8">
      <text title="מבשרם לא תאכלו: ">אין לי אלא אלו, שאר בהמה טמאה שאין לה שום סימן טהרה מנין, אמרת קל וחומר ומה אלו שיש בהן קצת סימני טהרה אסורות וכו':</text>
      <text title="מבשרם: ">על בשרם באזהרה, ולא על עצמות וגידין וקרנים וטלפים:</text>
      <text title="ובנבלתם לא תגעו: ">יכול יהו ישראל מוזהרים על מגע נבלה, תלמוד לומר אמור אל הכהנים וגו' (ויקרא כא א), כהנים מוזהרין ואין ישראל מוזהרין. קל וחומר מעתה ומה טומאת מת חמורה, לא הזהיר בה אלא כהנים, טומאת נבלה קלה לא כל שכן. ומה תלמוד לומר לא תגעו, ברגל. זהו שאמרו חייב אדם לטהר עצמו ברגל:</text>
    </pasuk>
    <pasuk id="9">
      <text title="סנפיר: ">אלו ששט בהם:</text>
      <text title="קשקשת: ">אלו קליפים הקבועים בו, כמו שנאמר (ש"א יז ה) ושריון קשקשים הוא לבוש:</text>
    </pasuk>
    <pasuk id="10">
      <text title="שרץ: ">בכל מקום משמעו דבר נמוך שרוחש ונע ונד על הארץ:</text>
    </pasuk>
    <pasuk id="11">
      <text title="ושקץ יהיו: ">לאסור את עירוביהן, אם יש בו בנותן טעם:</text>
      <text title="מבשרם: ">אינו מוזהר על הסנפירים ועל העצמות:</text>
      <text title="ואת נבלתם תשקצו: ">לרבות יבחושין שסיננן. יבחושין מושקירונ"ש בלע"ז [יבחושין]:</text>
    </pasuk>
    <pasuk id="12">
      <text title="כל אשר אין לו וגו': ">מה תלמוד לומר, שיכול אין לי שיהא מותר אלא המעלה סימנין שלו ליבשה, השירן במים מנין, תלמוד לומר כל אשר אין לו סנפיר וקשקשת במים, הא אם היו לו במים אף על פי שהשירן בעלייתו מותר:</text>
    </pasuk>
    <pasuk id="13">
      <text title="לא יאכלו: ">לחייב את המאכילן לקטנים. שכך משמעו לא יהיו נאכלים על ידך. או אינו אלא לאסרן בהנאה, תלמוד לומר (דברים יד יב) לא תאכלו, באכילה אסורין בהנאה מותרין. כל עוף שנאמר בו למינה, למינו, למינהו, יש באותו המין שאין דומין זה לזה, לא במראיהם ולא בשמותם, וכולן מין אחד:</text>
    </pasuk>
    <pasuk id="16">
      <text title="הנץ: ">אישפרויי"ר [נץ]:</text>
    </pasuk>
    <pasuk id="17">
      <text title="השלך: ">פירשו רבותינו זה השולה דגים מן הים. וזהו שתרגם אונקלוס ושלינונא:</text>
      <text title="כוס וינשוף: ">הם צואיטי"ש [כוס] הצועקים בלילה ויש להם לסתות כאדם. ועוד אחר דומה לו שקורין יב"ן [לילית]:</text>
    </pasuk>
    <pasuk id="18">
      <text title="התנשמת: ">היא קלב"א שורי"ץ [עטלף] ודומה לעכבר ופורחת בלילה. ותנשמת האמורה בשרצים היא דומה לה, ואין לה עינים וקורין לה טלפ"א [חפרפרת]:</text>
    </pasuk>
    <pasuk id="19">
      <text title="החסידה: ">זו דיה לבנה ציגוני"ה [חסידה]. ולמה נקרא שמה חסידה, שעושה חסידות עם חברותיה במזונות:</text>
      <text title="האנפה: ">היא דיה רגזנית. ונראה לי שזו היא שקורין לה היירו"ן [אנפה]:</text>
      <text title="הדוכיפת: ">תרנגול הבר וכרבלתו כפולה ובלע"ז הירופ"א [דוכיפת], ולמה נקרא שמו דוכיפת, שהודו כפות, וזו היא כרבלתו. ונגר טורא נקרא על שם מעשיו, כמו שפירשו רבותינו במסכת גיטין בפרק מי שאחזו (דף סח ב):</text>
    </pasuk>
    <pasuk id="20">
      <text title="שרץ העוף: ">הם הדקים הנמוכים הרוחשין על הארץ, כגון זבובים וצרעין ויתושין וחגבים:</text>
    </pasuk>
    <pasuk id="21">
      <text title="על ארבע: ">על ארבע רגלים:</text>
      <text title="ממעל לרגליו: ">סמוך לצוארו יש לו כמין שתי רגלים לבד ארבע רגליו, וכשרוצה לעוף ולקפוץ מן הארץ מתחזק באותן שתי כרעים ופורח, ויש הרבה מהם במקומינו בינותינו, כאותן שקורין לנגושט"א [ארבה], אבל אין אנו בקיאין בהן, שארבעה סימני טהרה נאמרו בהם ארבע רגלים, וארבע כנפים, וקרסולין אלו כרעים הכתובים כאן, וכנפיו חופין את רובו. וכל סימנים הללו מצויין באותן שבינותינו, אבל יש שראשן ארוך ויש שאין להם זנב וצריך שיהא שמו חגב, ובזה אין אנו יודעים להבדיל ביניהם:</text>
    </pasuk>
    <pasuk id="23">
      <text title="וכל שרץ העוף וגו': ">בא ללמד שאם יש לו חמש טהור:</text>
    </pasuk>
    <pasuk id="24">
      <text title="ולאלה: ">העתידין להאמר למטה בענין:</text>
      <text title="תטמאו: ">כלומר בנגיעתם יש טומאה:</text>
    </pasuk>
    <pasuk id="25">
      <text title="וכל הנשא מנבלתם: ">כל מקום שנאמרה טומאת משא, חמורה מטומאת מגע, שהיא טעונה כבוס בגדים:</text>
    </pasuk>
    <pasuk id="26">
      <text title="מפרסת פרסה ושסע איננה שוסעת: ">כגון גמל שפרסתו סדוקה למעלה, אבל למטה היא מחוברת. כאן למדך שנבלת בהמה טמאה מטמאה, ובענין שבסוף הפרשה פירש על בהמה טהורה:</text>
    </pasuk>
    <pasuk id="27">
      <text title="על כפיו: ">כגון כלב ודוב וחתול:</text>
      <text title="טמאים הם לכם: ">למגע:</text>
    </pasuk>
    <pasuk id="29">
      <text title="וזה לכם הטמא: ">כל טומאות הללו אינן לאיסור אכילה אלא לטומאה ממש, להיות טמא במגען ונאסר לאכול תרומה וקדשים וליכנס במקדש:</text>
      <text title="החלד: ">מושטיל"ה [נמיה]:</text>
      <text title="והצב: ">פרוי"ט [קרפדה] שדומה לצפרדע:</text>
    </pasuk>
    <pasuk id="30">
      <text title="אנקה: ">היריצו"ן [קיפוד]:</text>
      <text title="הלטאה: ">לישרד"ה [לטאה]:</text>
      <text title="החמט: ">לימצ"ה [חילזון]:</text>
      <text title="והתנשמת: ">טלפ"א [חפרפרת]:</text>
    </pasuk>
    <pasuk id="32">
      <text title="במים יובא: ">ואף לאחר טבילתו טמא הוא לתרומה:</text>
    </pasuk>
    <pasuk id="33">
      <text title="אל תוכו: ">אין כלי חרס מיטמא אלא מאוירו:</text>
      <text title="כל אשר בתוכו יטמא: ">הכלי חוזר ומטמא מה שבאוירו:</text>
      <text title="ואתו תשבורו: ">למד שאין לו טהרה במקוה:</text>
    </pasuk>
    <pasuk id="34">
      <text title="מכל האכל אשר יאכל: ">מוסב על מקרא העליון, כל אשר בתוכו יטמא, מכל האוכל אשר יאכל אשר יבא עליו מים והוא בתוך כלי חרס הטמא, יטמא. וכן כל משקה אשר ישתה בכל כלי, והוא בתוך כלי חרס הטמא, יטמא. למדנו מכאן דברים הרבה למדנו שאין אוכל מוכשר ומתוקן לקבל טומאה עד שיבאו עליו מים פעם אחת, ומשבאו עליו מים פעם אחת מקבל טומאה לעולם ואפילו נגוב. והיין והשמן וכל הנקרא משקה מכשיר זרעים לטומאה כמים. שכך יש לדרוש המקרא אשר יבא עליו מים או כל משקה אשר ישתה בכל כלי יטמא האוכל. ועוד למדו רבותינו מכאן, שאין ולד הטומאה מטמא כלים, שכך שנינו יכול יהיו כל הכלים מיטמאין מאויר כלי חרס, תלמוד לומר כל אשר בתוכו יטמא מכל האוכל, אוכל מיטמא מאויר כלי חרס, ואין כל הכלים מיטמאין מאויר כלי חרס, לפי שהשרץ אב הטומאה והכלי, שנטמא ממנו, ולד הטומאה, לפיכך אינו חוזר ומטמא כלים שבתוכו. ולמדנו עוד, שהשרץ שנפל לאויר תנור והפת בתוכו, ולא נגע השרץ בפת, התנור ראשון והפת שנייה. ולא נאמר רואין את התנור כאלו מלא טומאה ותהא הפת תחלה, שאם אתה אומר כן לא נתמעטו כל הכלים מלהטמא מאויר כלי חרס, שהרי טומאה עצמה נגעה בהן מגבן. ולמדנו עוד על ביאת מים, שאינה מכשרת זרעים אלא אם כן נפלו עליהן משנתלשו, שאם אתה אומר מקבלין הכשר במחובר, אין לך שלא באו עליו מים, ומהו אומר אשר יבוא עליו מים, משנתלשו. ולמדנו עוד שאין אוכל מטמא אחרים אלא אם כן יש בו כביצה, שנאמר אשר יאכל, אוכל הנאכל בבת אחת, ושיערו חכמים אין בית הבליעה מחזיק יותר מביצת תרנגולת:</text>
    </pasuk>
    <pasuk id="35">
      <text title="תנור וכירים: ">כלים המטלטלין הם, והם של חרס ויש להן תוך, ושופת את הקדרה על נקב החלל ושניהם פיהם למעלה:</text>
      <text title="יתץ: ">שאין לכלי חרס טהרה בטבילה:</text>
      <text title="וטמאים יהיו לכם: ">שלא תאמר מצווה אני לנותצם, תלמוד לומר וטמאים יהיו לכם, אם רצה לקיימן בטומאתן רשאי:</text>
    </pasuk>
    <pasuk id="36">
      <text title="אך מעין ובור מקוה מים: ">המחוברים לקרקע, אין מקבלין טומאה. ועוד יש לך ללמוד יהיה טהור הטובל בהם מטומאתו:</text>
      <text title="ונוגע בנבלתם יטמא: ">אפילו הוא בתוך מעין ובור ונוגע בנבלתם יטמא, שלא תאמר קל וחומר אם מטהר את הטמאים מטומאתם, קל וחומר שיציל את הטהור מליטמא, לכך נאמר ונוגע בנבלתם יטמא:</text>
    </pasuk>
    <pasuk id="37">
      <text title="זרע זרוע: ">זריעה של מיני זרעונין. זרוע שם דבר הוא, כמו (דניאל א יב) ויתנו לנו מן הזרועים:</text>
      <text title="טהור הוא: ">למדך הכתוב שלא הוכשר ונתקן לקרות אוכל לקבל טומאה, עד שיבואו עליו מים:</text>
    </pasuk>
    <pasuk id="38">
      <text title="וכי יתן מים על זרע: ">לאחר שנתלש, שאם תאמר יש הכשר במחובר, אין לך זרע שלא הוכשר:</text>
      <text title="מים על זרע: ">בין מים בין שאר משקין, בין נפלו הם על הזרע, בין הזרע נפל לתוכן, הכל נדרש בתורת כהנים:</text>
      <text title="ונפל מנבלתם עליו: ">אף משנגב מן המים, שלא הקפידה תורה אלא להיות עליו שם אוכל, ומשירד עליו הכשר קבלת טומאה פעם אחת, שוב אינו נעקר הימנו:</text>
    </pasuk>
    <pasuk id="39">
      <text title="בנבלתה: ">ולא בעצמות וגידים ולא בקרנים וטלפים ולא בעור:</text>
    </pasuk>
    <pasuk id="40">
      <text title="והנשא את נבלתה: ">חמורה טומאת משא מטומאת מגע, שהנושא מטמא בגדים, והנוגע אין בגדיו טמאין, שלא נאמר בו יכבס בגדיו:</text>
      <text title="והאכל מנבלתה: ">יכול תטמאנו אכילתו, כשהוא אומר בנבלת עוף טהור (ויקרא כב ח) נבלה וטרפה לא יאכל לטמאה בה, אותה מטמאה בגדים באכילתה, ואין נבלת בהמה מטמאה בגדים באכילתה בלא משא, כגון אם תחבה לו חבירו בבית הבליעה, אם כן מה תלמוד לומר האוכל, ליתן שיעור לנושא ולנוגע כדי אכילה והוא כזית:</text>
      <text title="וטמא עד הערב: ">אף על פי שטבל צריך הערב שמש:</text>
    </pasuk>
    <pasuk id="41">
      <text title="השרץ על הארץ: ">להוציא את היתושין שבכליסין ושבפולין ואת הזיזין שבעדשים, שהרי לא שרצו על הארץ אלא בתוך האוכל, אבל משיצאו לאויר ושרצו הרי נאסרו:</text>
      <text title="לא יאכל: ">לחייב על המאכיל כאוכל. ואין קרוי שרץ אלא דבר נמוך קצר רגלים, שאינו נראה אלא כרוחש ונד:</text>
    </pasuk>
    <pasuk id="42">
      <text title="הולך על גחון: ">זה נחש, ולשון גחון שחייה, שהולך שח ונופל על מעיו:</text>
      <text title="כל הולך: ">להביא השלשולין ואת הדומה לדומה:</text>
      <text title="הולך על ארבע: ">זה עקרב:</text>
      <text title="כל: ">להביא את החפושית אישקרבו"ט בלע"ז [חיפושית] ואת הדומה לדומה:</text>
      <text title="מרבה רגלים: ">זה נדל שרץ שיש לו רגלים מראשו ועד זנבו לכאן ולכאן, וקורין ציינפיי"ש [נדל]:</text>
    </pasuk>
    <pasuk id="43">
      <text title="אל תשקצו: ">באכילתן, שהרי כתיב נפשותיכם, ואין שיקוץ נפש במגע, וכן ולא תטמאו באכילתן:</text>
      <text title="ונטמתם בם: ">אם אתם מטמאין בהם בארץ אף אני מטמא אתכם בעולם הבא ובישיבת מעלה:</text>
    </pasuk>
    <pasuk id="44">
      <text title="כי אני ה' אלהיכם: ">כשם שאני קדוש שאני ה' אלהיכם, כך והתקדשתם קדשו עצמכם למטה:</text>
      <text title="והייתם קדשים: ">לפי שאני אקדש אתכם למעלה ובעולם הבא:</text>
      <text title="ולא תטמאו וגו': ">לעבור עליהם בלאוין הרבה. וכל לאו מלקות, וזהו שאמרו בתלמוד [מכות טז] אכל פוטיתא לוקה ארבע, נמלה לוקה חמש, צרעה לוקה שש:</text>
    </pasuk>
    <pasuk id="45">
      <text title="כי אני ה' המעלה אתכם: ">על מנת שתקבלו מצותי העליתי אתכם. דבר אחר כי אני ה' המעלה אתכם, בכולן כתיב והוצאתי, וכאן כתיב המעלה, תנא דבי רבי ישמעאל אלמלי לא העליתי את ישראל ממצרים אלא בשביל שאין מטמאין בשרצים כשאר אומות, דיים, ומעליותא היא גבייהו, זהו לשון מעלה:</text>
    </pasuk>
    <pasuk id="47">
      <text title="להבדיל: ">לא בלבד השונה, אלא שתהא יודע ומכיר ובקי בהן:</text>
      <text title="בין הטמא ובין הטהר: ">צריך לומר בין חמור לפרה והלא כבר מפורשים הם, אלא בין טמאה לך לטהורה לך, בין נשחט חציו של קנה לנשחט רובו:</text>
      <text title="ובין החיה הנאכלת: ">צריך לומר בין צבי לערוד, והלא כבר מפורשים הם, אלא בין שנולדו בה סימני טרפה כשרה, לנולדו בה סימני טרפה פסולה:</text>
    </pasuk>
  </chapter>
  <chapter id="12">
    <pasuk id="2">
      <text title="אשה כי תזריע: ">אמר ר' שמלאי כשם שיצירתו של אדם אחר כל בהמה חיה ועוף במעשה בראשית, כך תורתו נתפרשה אחר תורת בהמה חיה ועוף:</text>
      <text title="כי תזריע: ">לרבות שאפילו ילדתו מחוי, שנמחה ונעשה כעין זרע, אמו טמאה לידה:</text>
      <text title="כימי נדת דותה תטמא: ">כסדר כל טומאה האמורה בנדה מטמאה בטומאת לידה, ואפילו נפתח הקבר בלא דם:</text>
      <text title="דותה: ">לשון דבר הזב מגופה. לשון אחר לשון מדוה וחולי, שאין אשה רואה דם שלא תחלה ראשה ואבריה כבדין עליה:</text>
    </pasuk>
    <pasuk id="4">
      <text title="תשב: ">אין תשב אלא לשון עכבה, כמו (דברים א מו) ותשבו בקדש, וישב באלוני ממרא (בראשית יג יח):</text>
      <text title="בדמי טהרה: ">אף על פי שרואה דם טהורה. בדמי טהרה לא מפיק ה"א, והוא שם דבר, כמו טוהר. ימי טהרה מפיק ה"א, ימי טוהר שלה:</text>
      <text title="בדמי טהרה: "> לא מפיק ה"א, והוא שם דבר, כמו טוהר. ימי טהרה מפיק ה"א, ימי טוהר שלה:</text>
      <text title="ימי טהרה: "> מפיק ה"א, ימי טוהר שלה:</text>
      <text title="לא תגע: ">אזהרה לאוכל, כמו ששנויה ביבמות (עה א):</text>
      <text title="בכל קדש וגו': ">לרבות את התרומה, לפי שזו טבולת יום ארוך, שטבלה לסוף שבעה ואין שמשה מעריב לטהרה עד שקיעת החמה של יום ארבעים, שלמחר תביא את כפרת טהרתה:</text>
    </pasuk>
    <pasuk id="7">
      <text title="והקריבו: ">למדך שאין מעכבה לאכול בקדשים אלא אחד מהם. ואי זה הוא, זה חטאת, שנאמר וכפר עליה הכהן וטהרה, מי שהוא בא לכפר, בו הטהרה תלוייה:</text>
      <text title="וטהרה: ">מכלל שעד כאן קרוייה טמאה:</text>
    </pasuk>
    <pasuk id="8">
      <text title="אחד לעלה ואחד לחטאת: ">לא הקדימה הכתוב אלא למקראה, אבל הקרבת חטאת קודם לעולה, כך שנינו בזבחים בפרק כל התדיר (זבחים צ א):</text>
    </pasuk>
  </chapter>
  <chapter id="13">
    <pasuk id="2">
      <text title="שאת או ספחת וגו': ">שמות נגעים הם ולבנות זו מזו:</text>
      <text title="בהרת: ">חברבורות טיי"א בלע"ז [כתם] וכן (איוב לז כא) בהיר הוא בשחקים:</text>
      <text title="אל אהרן וגו': ">גזירת הכתוב היא שאין טומאת נגעים וטהרתן אלא על פי כהן:</text>
    </pasuk>
    <pasuk id="3">
      <text title="ושער בנגע הפך לבן: ">מתחלה שחור והפך ללבן בתוך הנגע, ומעוט שער שנים:</text>
      <text title="עמק מעור בשרו: ">כל מראה לבן עמוק הוא, כמראה חמה עמוקה מן הצל:</text>
      <text title="וטמא אתו: ">יאמר לו טמא אתה, ששער לבן סימן טומאה הוא גזירת הכתוב:</text>
    </pasuk>
    <pasuk id="4">
      <text title="ועמק אין מראה: ">לא ידעתי פירושו:</text>
      <text title="והסגיר: ">יסגירנו בבית אחד ולא יראה עד סוף השבוע, ויוכיחו סימנים עליו:</text>
    </pasuk>
    <pasuk id="5">
      <text title="בעיניו: ">במראהו ובשיעורו הראשון:</text>
      <text title="והסגירו שנית: ">הא אם פשה בשבוע ראשון טמא מוחלט:</text>
    </pasuk>
    <pasuk id="6">
      <text title="כהה: ">הוכהה מראיתו, הא אם עמד במראיתו או פשה טמא:</text>
      <text title="מספחת: ">שם נגע טהור:</text>
      <text title="וכבס בגדיו וטהר: ">הואיל ונזקק להסגר נקרא טמא וצריך טבילה:</text>
    </pasuk>
    <pasuk id="8">
      <text title="וטמאו הכהן: ">ומשטמאו הרי הוא מוחלט וזקוק לצפרים ולתגלחת ולקרבן האמור בפרשת זאת תהיה:</text>
      <text title="צרעת הוא: ">המספחת הזאת:</text>
      <text title="צרעת: ">לשון נקבה:</text>
    </pasuk>
    <pasuk id="10">
      <text title="ומחית: ">שינמינ"ט בלע"ז [רפוי], שנהפך מקצת הלובן שבתוך השאת למראה בשר, אף הוא סימן טומאה, שער לבן בלא מחיה, ומחיה בלא שער לבן, ואף על פי שלא נאמרה מחיה אלא בשאת, אף בכל המראות ותולדותיהן הוא סימן טומאה:</text>
    </pasuk>
    <pasuk id="11">
      <text title="צרעת נושנת הוא: ">מכה ישנה היא תחת המחיה, וחבורה זו נראית בריאה מלמעלה ותחתיה מלאה לחה, שלא תאמר הואיל ועלתה מחיה אטהרנה:</text>
    </pasuk>
    <pasuk id="12">
      <text title="מראשו: ">של אדם ועד רגליו:</text>
      <text title="לכל מראה עיני הכהן: ">פרט לכהן שחשך מאורו:</text>
    </pasuk>
    <pasuk id="14">
      <text title="וביום הראות בו בשר חי: ">אם צמחה בו מחיה הרי כבר פירש שהמחיה סימן טומאה, אלא הרי שהיה הנגע באחד מעשרים וארבעה ראשי איברים שאין מטמאין משום מחיה, לפי שאין נראה הנגע כולו כאחד ששופע אילך ואילך, וחזר ראש האבר ונתגלה שפועו ע"י שומן, כגון שהבריא ונעשה רחב ונראית בו המחיה, למדנו הכתוב שתטמא:</text>
      <text title="וביום: ">מה תלמוד לומר, ללמד יש יום שאתה רואה בו ויש יום שאין אתה רואה בו, מכאן אמרו חתן נותנין לו כל שבעת ימי המשתה לו ולכסותו ולביתו, וכן ברגל נותנין לו כל ימי הרגל:</text>
    </pasuk>
    <pasuk id="15">
      <text title="צרעת הוא: ">הבשר ההוא. בשר לשון זכר:</text>
    </pasuk>
    <pasuk id="18">
      <text title="שחין: ">לשון חמום, שנתחמם הבשר בלקוי הבא לו מחמת מכה, שלא מחמת האור:</text>
      <text title="ונרפא: ">השחין העלה ארוכה ובמקומו העלה נגע אחר:</text>
    </pasuk>
    <pasuk id="19">
      <text title="או בהרת לבנה אדמדמת: ">שאין הנגע לבן חלק אלא פתוך ומעורב בשתי מראות לובן ואודם:</text>
    </pasuk>
    <pasuk id="20">
      <text title="מראה שפל: ">ואין ממשה שפל, אלא מתוך לבנוניתו הוא נראה שפל ועמוק, כמראה חמה עמוקה מן הצל:</text>
    </pasuk>
    <pasuk id="22">
      <text title="נגע הוא: ">השאת הזאת או הבהרת:</text>
    </pasuk>
    <pasuk id="23">
      <text title="תחתיה: ">במקומה:</text>
      <text title="צרבת השחין: ">כתרגומו רושם שיחנא, אינו אלא רושם החמום הניכר בבשר. כל צרבת לשון רגיעת עור הנרגע מחמת חימום, כמו (יחזקאל כא ג) ונצרבו בה כל פנים, רייטרי"ר בלע"ז [לכווץ]:</text>
      <text title="צרבת: ">ריטריימינ"ט בלע"ז [כיווץ]:</text>
    </pasuk>
    <pasuk id="24">
      <text title="מחית המכוה: ">שיינימנ"ט בלע"ז [רפוי] כשחיתה המכוה נהפכה לבהרת פתוכה או לבנה חלקה. וסימני מכוה וסימני שחין שוים הם, ולמה חלקן הכתוב, לומר שאין מצטרפין זה עם זה, נולד חצי גריס בשחין וחצי גריס במכוה לא ידונו כגריס:</text>
    </pasuk>
    <pasuk id="29">
      <text title="בראש או בזקן: ">בא הכתוב לחלק בין נגע שבמקום שער לנגע שבמקום בשר, שזה סימנו בשער לבן וזה סימנו בשער צהוב:</text>
    </pasuk>
    <pasuk id="30">
      <text title="ובו שער צהב: ">שנהפך שער שחור שבו לצהוב:</text>
      <text title="נתק הוא: ">כך שמו של נגע, שבמקום שער:</text>
    </pasuk>
    <pasuk id="31">
      <text title="ושער שחר אין בו: ">הא אם היה בו שער שחור, טהור. ואין צריך להסגר ששער שחור סימן טהרה הוא בנתקים, כמו שנאמר (פסוק לז) ושער שחור צמח בו וגו':</text>
    </pasuk>
    <pasuk id="32">
      <text title="והנה לא פשה וגו': ">הא אם פשה או היה בו שער צהוב טמא:</text>
    </pasuk>
    <pasuk id="33">
      <text title="והתגלח: ">סביבות הנתק:</text>
      <text title="ואת הנתק לא יגלח: ">מניח שתי שערות סמוך לו סביב, כדי שיהא ניכר אם פשה, שאם יפשה ועבר השערות ויצא למקום הגילוח, טמא:</text>
    </pasuk>
    <pasuk id="35">
      <text title="אחרי טהרתו: ">אין לי אלא פושה לאחר הפטור, מנין אף בסוף שבוע ראשון ובסוף שבוע שני, תלמוד לומר פשה יפשה:</text>
    </pasuk>
    <pasuk id="37">
      <text title="ושער שחר: ">מנין אף הירוק והאדום שאינו צהוב, תלמוד לומר ושער. ולמה צהוב דומה, לתבנית הזהב. צהוב, כמו זהוב אורבל"א בלע"ז [זהוב]:</text>
      <text title="טהור הוא וטהרו הכהן: ">הא טמא שטהרו הכהן, לא טהור:</text>
    </pasuk>
    <pasuk id="38">
      <text title="בהרת: ">חברבורות:</text>
    </pasuk>
    <pasuk id="39">
      <text title="כהות לבנת: ">שאין לובן שלהן עז אלא כהה:</text>
      <text title="בהק: ">כמין לובן הנראה בבשר אדם אדום, שקורין רו"ש [אדמוני], בין חברבורות אדמימותו, קרוי בהק, כאיש עדשן שבין עדשה לעדשה מבהיק הבשר בלובן צח:</text>
    </pasuk>
    <pasuk id="40">
      <text title="קרח הוא טהור הוא: ">טהור מטומאת נתקין, שאינו נדון בסימני ראש וזקן, שהם מקום שער, אלא בסימני נגע עור בשר בשער לבן, מחיה ופשיון:</text>
    </pasuk>
    <pasuk id="41">
      <text title="ואם מפאת פניו: ">משפוע קדקד כלפי פניו קרוי גבחת, ואף הצדעין שמכאן ומכאן בכלל. ומשפוע קדקד כלפי אחוריו, קרוי קרחת:</text>
    </pasuk>
    <pasuk id="42">
      <text title="נגע לבן אדמדם: ">פתוך. מנין שאר המראות, תלמוד לומר כמראה צרעת עור בשר כמראה הצרעת האמור בפרשת עור בשר (פסוק ב) אדם כי יהיה בעור בשרו. ומה אמור בו, שמטמא בארבע מראות ונדון בשני שבועות, ולא כמראה צרעת האמור בשחין ומכוה, שהוא נדון בשבוע אחד, ולא כמראה נתקין של מקום שער שאין מטמאין בארבע מראות שאת ותולדתה, בהרת ותולדתה: </text>
    </pasuk>
    <pasuk id="44">
      <text title="בראשו נגעו: ">אין לי אלא נתקין, מנין לרבות שאר המנוגעים, תלמוד לומר טמא יטמאנו, לרבות את כולן. על כולן הוא אומר בגדיו יהיו פרומים וגו':</text>
    </pasuk>
    <pasuk id="45">
      <text title="פרמים: ">קרועים:</text>
      <text title="פרוע: ">מגודל שער:</text>
      <text title="ועל שפם יעטה: ">כאבל:</text>
      <text title="שפם: ">שער השפתים גירנו"ן בלע"ז [שפם]:</text>
      <text title="וטמא טמא יקרא: ">משמיע שהוא טמא ויפרשו ממנו:</text>
    </pasuk>
    <pasuk id="46">
      <text title="בדד ישב: ">שלא יהיו שאר טמאים יושבים עמו. ואמרו רבותינו מה נשתנה משאר טמאים לישב בדד, הואיל והוא הבדיל בלשון הרע בין איש לאשתו ובין איש לרעהו, אף הוא יבדל:</text>
      <text title="מחוץ למחנה: ">חוץ לשלש מחנות:</text>
    </pasuk>
    <pasuk id="48">
      <text title="לפשתים ולצמר: ">של פשתים או של צמר:</text>
      <text title="או בעור: ">זה עור שלא נעשה בו מלאכה:</text>
      <text title="או בכל מלאכת עור: ">זה עור שנעשה בו מלאכה:</text>
    </pasuk>
    <pasuk id="49">
      <text title="ירקרק: ">ירוק שבירוקין:</text>
      <text title="אדמדם: ">אדום שבאדומים:</text>
    </pasuk>
    <pasuk id="51">
      <text title="צרעת ממארת: ">לשון סילון ממאיר (יחזקאל כח כד). פוינינ"ט בלע"ז [דוקר]. ומדרשו תן בו מארה שלא תהנה הימנו:</text>
    </pasuk>
    <pasuk id="52">
      <text title="בצמר או בפשתים: ">של צמר או של פשתים, זהו פשוטו. ומדרשו יכול יביא גיזי צמר ואניצי פשתן וישרפם עמו, תלמוד לומר היא באש תשרף, אינה צריכה דבר אחר עמה. אם כן מה תלמוד לומר בצמר או בפשתים, להוציא את האימריות שבו, שהן ממין אחר. אימריות לשון שפה, כמו אימרא:</text>
    </pasuk>
    <pasuk id="54">
      <text title=" את אשר בו הנגע : ">יכול מקום הנגע בלבד, תלמוד לומר את אשר בו הנגע, יכול כל הבגד כולו טעון כבוס, תלמוד לומר הנגע, הא כיצד, יכבס מן הבגד עמו</text>
    </pasuk>
    <pasuk id="55">
      <text title="אחרי הכבס: ">לשון העשות:</text>
      <text title="לא הפך הנגע את עינו: ">לא הוכהה ממראיתו:</text>
      <text title="והנגע לא פשה: ">שמענו שאם לא הפך ולא פשה טמא, ואין צריך לומר לא הפך ופשה. הפך ולא פשה איני יודע מה יעשה לו, תלמוד לומר והסגיר את הנגע, מכל מקום, דברי רבי יהודה. וחכמים אומרים וכו', כדאיתא בתורת כהנים. ורמזתיה כאן ליישב המקרא על אופניו:</text>
      <text title="פחתת היא: ">לשון גומא, כמו (שמואל ב' יז ט) באחת הפחתים, כלומר שפלה היא, נגע שמראיו שוקעין:</text>
      <text title="בקרחתו או בגבחתו: ">כתרגומו בשחיקותיה או בחדתותיה:</text>
      <text title="קרחתו: ">שחקים ישנים. ומפני המדרש שהוצרך לגזרה שוה מנין לפריחה בבגדים שהיא טהורה, נאמרה קרחת וגבחת באדם, ונאמרה קרחת וגבחת בבגדים, מה להלן פרח בכולו טהור, אף כאן פרח בכולו טהור, לכך אחז הכתוב לשון קרחת וגבחת. ולענין פירושו ותרגומו זהו משמעו קרחת לשון ישנים, וגבחת לשון חדשים, כאלו נכתב באחריתו או בקדמותו, שהקרחת לשון אחוריים והגבחת לשון פנים, כמו שכתוב (פסוק מא) ואם מפאת פניו וגו', והקרחת כל ששופע ויורד מן הקדקד ולאחריו, כך מפורש בתורת כהנים:</text>
    </pasuk>
    <pasuk id="56">
      <text title="וקרע אתו: ">יקרע מקום הנגע מן הבגד וישרפנו:</text>
    </pasuk>
    <pasuk id="57">
      <text title="פרחת הוא: ">דבר החוזר וצומח:</text>
      <text title="באש תשרפנו: ">את כל הבגד:</text>
    </pasuk>
    <pasuk id="58">
      <text title="וסר מהם הנגע: ">אם כשכבסוהו בתחלה על פי כהן, סר ממנו הנגע לגמרי:</text>
      <text title="וכבס שנית: ">לשון טבילה. תרגום של כבוסין שבפרשה זו לשון לבון ויתחוור, חוץ מזה שאינו ללבון אלא לטבול, לכך תרגומו ויצטבע, וכן כל כבוסי בגדים שהן לטבילה מתורגמין ויצטבע:</text>
    </pasuk>
  </chapter>
  <chapter id="14">
    <pasuk id="2">
      <text title="זאת תהיה תורת המצורע וגו': ">מלמד שאין מטהרין אותו בלילה:</text>
    </pasuk>
    <pasuk id="3">
      <text title="אל מחוץ למחנה: ">חוץ לשלש מחנות שנשתלח שם בימי חלוטו:</text>
    </pasuk>
    <pasuk id="4">
      <text title="חיות: ">פרט לטרפות:</text>
      <text title="טהרות: ">פרט לעוף טמא. לפי שהנגעים באין על לשון הרע, שהוא מעשה פטפוטי דברים, לפיכך הוזקקו לטהרתו צפרים, שמפטפטין תמיד בצפצוף קול:</text>
      <text title="ועץ ארז: ">לפי שהנגעים באין על גסות הרוח:</text>
      <text title="ושני תולעת ואזב: ">מה תקנתו ויתרפא, ישפיל עצמו מגאותו, כתולעת וכאזוב:</text>
      <text title="עץ ארז: ">מקל של ארז:</text>
      <text title="ושני תולעת: ">לשון של צמר צבוע זהורית:</text>
    </pasuk>
    <pasuk id="5">
      <text title="על מים חיים: ">נותן אותם תחלה בכלי, כדי שיהא דם צפור ניכר בהם. וכמה הם, רביעית:</text>
    </pasuk>
    <pasuk id="6">
      <text title="את הצפר החיה יקח אתה: ">מלמד שאינו אוגדה עמהם, אלא מפרישה לעצמה, אבל העץ והאזוב כרוכים יחד בלשון הזהורית, כענין שנאמר ואת עץ הארז ואת שני התולעת ואת האזוב, קיחה אחת לשלשתן. יכול כשם שאינה בכלל אגודה כן לא תהא בכלל טבילה, תלמוד לומר וטבל אותם ואת הצפור החיה, החזיר את הצפור לכלל טבילה:</text>
    </pasuk>
    <pasuk id="8">
      <text title="וישב מחוץ לאהלו: ">מלמד שאסור בתשמיש המטה:</text>
    </pasuk>
    <pasuk id="9">
      <text title="את כל שערו וגו': ">כלל ופרט וכלל. להביא כל מקום כנוס שער ונראה:</text>
    </pasuk>
    <pasuk id="10">
      <text title="וכבשה אחת: ">לחטאת:</text>
      <text title="ושלשה עשרנים: ">לנסכי שלשה כבשים הללו, שחטאתו ואשמו של מצורע טעונין נסכים:</text>
      <text title="ולג אחד שמן: ">להזות עליו שבע וליתן ממנו על תנוך אזנו ומתן בהונות:</text>
    </pasuk>
    <pasuk id="11">
      <text title="לפני ה': ">בשער נקנור, ולא בעזרה עצמה, לפי שהוא מחוסר כפורים:</text>
    </pasuk>
    <pasuk id="12">
      <text title="והקריב אתו לאשם: ">יקריבנו לתוך העזרה לשם אשם:</text>
      <text title="והניף: ">שהוא טעון תנופה חי:</text>
      <text title="והניף אתם: ">את האשם ואת הלוג:</text>
    </pasuk>
    <pasuk id="13">
      <text title="במקום אשר ישחט וגו': ">על ירך המזבח בצפון. ומה תלמוד לומר, והלא כבר נאמר בתורת אשם בפרשת צו את אהרן שהאשם טעון שחיטה בצפון, לפי שיצא זה מכלל אשמות לידון בהעמדה, יכול תהא שחיטתו במקום העמדתו, לכך נאמר ושחט במקום אשר ישחט וגו':</text>
      <text title="כי כחטאת: ">כי ככל החטאות:</text>
      <text title="האשם: ">הזה:</text>
      <text title="הוא לכהן: ">בכל עבודות התלויות בכהן הושוה אשם זה לחטאת, שלא תאמר הואיל ויצא דמו מכלל שאר אשמות לינתן על תנוך ובהונות, לא יהא טעון מתן דמים ואימורים לגבי מזבח, לכך נאמר כי כחטאת האשם הוא לכהן. יכול יהא דמו ניתן למעלה כחטאת, תלמוד לומר וכו', בתורת כהנים:</text>
    </pasuk>
    <pasuk id="14">
      <text title="תנוך: ">גדר אמצעי שבאוזן. ולשון תנוך לא נודע לי, והפותרים קורים לו טנדרו"ס [חסחוס]:</text>
      <text title="בהן: ">גודל:</text>
    </pasuk>
    <pasuk id="16">
      <text title="לפני ה': ">כנגד בית קדשי הקדשים:</text>
    </pasuk>
    <pasuk id="20">
      <text title="ואת המנחה: ">מנחת נסכים של בהמה:</text>
    </pasuk>
    <pasuk id="21">
      <text title="ועשרון סלת אחד: ">לכבש זה שהוא אחד יביא עשרון אחד לנסכיו:</text>
      <text title="ולוג שמן: ">לתת ממנו על הבהונות ושמן של נסכי המנחה לא הוזקק הכתוב לפרש:</text>
    </pasuk>
    <pasuk id="23">
      <text title="ביום השמיני לטהרתו: ">שמיני לצפרים ולהזאת עץ ארז ואזוב ושני תולעת:</text>
    </pasuk>
    <pasuk id="28">
      <text title="על מקום דם האשם: ">אפילו נתקנח הדם, למד שאין הדם גורם אלא המקום גורם:</text>
    </pasuk>
    <pasuk id="34">
      <text title="ונתתי נגע צרעת: ">בשורה היא להם שהנגעים באים עליהם, לפי שהטמינו אמוריים מטמוניות של זהב בקירות בתיהם כל ארבעים שנה שהיו ישראל במדבר, ועל ידי הנגע נותץ הבית ומוצאן:</text>
    </pasuk>
    <pasuk id="35">
      <text title="כנגע נראה לי בבית: ">אפילו תלמיד חכם שיודע שהוא נגע ודאי לא יפסוק דבר ברור לומר נגע נראה לי, אלא כנגע נראה לי:</text>
    </pasuk>
    <pasuk id="36">
      <text title="בטרם יבא הכהן וגו': ">שכל זמן שאין כהן נזקק לו, אין שם תורת טומאה:</text>
      <text title="ולא יטמא כל אשר בבית: ">שאם לא יפנהו ויבא הכהן ויראה הנגע, נזקק להסגר, וכל מה שבתוכו יטמא. ועל מה חסה תורה, אם על כלי שטף, יטבילם ויטהרו, ואם על אוכלין ומשקין, יאכלם בימי טומאתו, הא לא חסה התורה אלא על כלי חרס, שאין להם טהרה במקוה:</text>
    </pasuk>
    <pasuk id="37">
      <text title="שקערורת: ">שוקעות במראיהן:</text>
    </pasuk>
    <pasuk id="40">
      <text title="וחלצו את האבנים: ">כתרגומו וישלפון, יטלום משם, כמו (דברים כה ט) וחלצה נעלו, לשון הסרה:</text>
      <text title="אל מקום טמא: ">מקום שאין טהרות משתמשות שם, למדך הכתוב שהאבנים הללו מטמאות מקומן בעודן בו:</text>
    </pasuk>
    <pasuk id="41">
      <text title="יקצע: ">רודוניי"ר בלע"ז [להקציע]. ובלשון משנה יש הרבה:</text>
      <text title="מבית: ">מבפנים:</text>
      <text title="סביב: ">סביבות הנגע, בתורת כהנים נדרש כן, שיקלוף הטיח שסביב אבני הנגע:</text>
      <text title="הקצו: ">לשון קצה, אשר קצעו בקצות הנגע סביב:</text>
    </pasuk>
    <pasuk id="43">
      <text title="הקצות: ">לשון העשות וכן הטוח, אבל חלץ את האבנים מוסב הלשון אל האדם שחלצן והוא משקל לשון כבד, כמו כפר, דבר:</text>
      <text title="ואם ישוב הנגע וגו': ">יכול חזר בו ביום יהא טמא, תלמוד לומר ושב הכהן ואם ישוב, מה שיבה האמורה להלן לסוף שבוע, אף שיבה האמורה כאן בסוף שבוע:</text>
    </pasuk>
    <pasuk id="44">
      <text title="ובא הכהן וראה והנה פשה: ">יכול לא יהא החוזר טמא אלא אם כן פשה, נאמר צרעת ממארת בבתים ונאמר צרעת ממארת בבגדים, מה להלן טמא את החוזר אף על פי שאינו פושה, אף כאן טמא את החוזר אף על פי שאינו פושה, אם כן מה תלמוד לומר והנה פשה, אין כאן מקומו של מקרא זה, אלא ונתץ את הבית היה לו לכתוב אחר ואם ישוב הנגע וראה והנה פשה, הא לא בא ללמד אלא על נגע העומד בעיניו בשבוע ראשון ובא בסוף שבוע שני ומצאו שפשה, שלא פירש בו הכתוב למעלה כלום בעומד בעיניו בשבוע ראשון, ולמדך כאן בפשיון זה שאינו מדבר אלא בעומד בראשון ופשה בשני ומה יעשה לו, יכול יתצנו, כמו שסמך לו ונתץ את הבית, תלמוד לומר ושב הכהן ובא הכהן, נלמד ביאה משיבה, מה שיבה חולץ וקוצה וטח ונותן לו שבוע, אף ביאה חולץ וקוצה וטח ונותן לו שבוע. ואם חוזר, נותץ. לא חזר, טהור. ומנין שאם עמד בזה ובזה חולץ וקוצה וטח ונותן לו שבוע, תלמוד לומר ובא ואם בא יבא, במה הכתוב מדבר, אם בפושה בראשון הרי כבר אמור, אם בפושה בשני הרי כבר אמור, הא אינו אומר [ובא], ואם בא יבא, אלא את שבא בסוף שבוע ראשון ובא בסוף שבוע שני וראה והנה לא פשה. זה העומד מה יעשה לו, יכול יפטר וילך, כמו שכתוב כאן וטהר את הבית, תלמוד לומר כי נרפא הנגע, לא טהרתי אלא את הרפוי, מה יעשה לו, ביאה אמורה למעלה וביאה אמורה למטה, מה בעליונה חולץ וקוצה וטח ונותן לו שבוע, דגמר לה זהו שיבה זהו ביאה, אף בתחתונה כן וכו', כדאיתא בתורת כהנים. גמרו של דבר אין נתיצה אלא בנגע החוזר אחר חליצה וקצוע וטיחה ואין החוזר צריך פשיון. וסדר המקראות כך הוא ואם ישוב, ונתץ, והבא אל הבית, והאוכל בבית, ובא הכהן וראה והנה פשה. ודבר הכתוב בעומד בראשון שנותן לו שבוע שני להסגרו, ובסוף שבוע שני להסגרו בא וראהו שפשה, ומה יעשה לו, חולץ וקוצה וטח ונותן לו שבוע. חזר, נותץ. לא חזר, טעון צפרים, שאין בנגעים יותר משלשה שבועות:</text>
    </pasuk>
    <pasuk id="46">
      <text title="כל ימי הסגיר אותו: ">ולא ימים שקלף את נגעו, יכול שאני מוציא המוחלט שקלף את נגעו, תלמוד לומר כל ימי:</text>
      <text title="יטמא עד הערב: ">מלמד שאין מטמא בגדים, יכול אפילו שהה בכדי אכילת פרס, תלמוד לומר והאוכל בבית יכבס את בגדיו. אין לי אלא אוכל, שוכב מנין, תלמוד לומר והשוכב. אין לי אלא אוכל ושוכב, לא אוכל ולא שוכב מנין, תלמוד לומר יכבס יכבס, ריבה. אם כן למה נאמר אוכל ושוכב, ליתן שיעור לשוכב כדי אכילת פרס:</text>
    </pasuk>
    <pasuk id="48">
      <text title="ואם בא יבא: ">לסוף שבוע שני:</text>
      <text title="וראה והנה לא פשה: ">מקרא זה בא ללמד בעומד בעיניו בראשון ובשני מה יעשה לו, יכול יטהרנו כמשמעו של מקרא וטהר הכהן את הבית, תלמוד לומר כי נרפא הנגע, לא טהרתי אלא את הרפוי, ואין רפוי אלא הבית שהוקצה והוטח ולא חזר הנגע, אבל זה טעון חליצה וקצוי וטיחה ושבוע שלישי. וכן המקרא נדרש ואם בא יבא בשני, וראה והנה לא פשה יטיחנו, ואין טיחה בלא חלוץ וקצוי. ואחרי הטוח את הבית וטהר הכהן את הבית אם לא חזר לסוף השבוע, כי נרפא הנגע, ואם חזר כבר פירש על החוזר שטעון נתיצה:</text>
    </pasuk>
    <pasuk id="57">
      <text title="להורת ביום הטמא: ">איזה יום מטהרו ואיזה יום מטמאו:</text>
    </pasuk>
  </chapter>
  <chapter id="15">
    <pasuk id="2">
      <text title="כי יהיה זב: ">יכול זב מכל מקום יהא טמא, תלמוד לומר מבשרו ולא כל בשרו. אחר שחלק הכתוב בין בשר לבשר זכיתי לדין, טמא בזב וטמא בזבה, מה זבה ממקום שהיא מטמאה טומאה קלה, נדה, מטמאה טומאה חמורה, זיבה, אף הזב ממקום שמטמא טומאה קלה, קרי, מטמא טומאה חמורה, זיבה:</text>
      <text title="זובו טמא: ">למד על הטפה שהיא מטמאה. זוב דומה למי בצק של שעורין ודחוי, ודומה ללובן ביצה המוזרת. שכבת זרע קשור כלובן ביצה שאינה מוזרת:</text>
    </pasuk>
    <pasuk id="3">
      <text title="רר: ">לשון ריר שזב את בשרו:</text>
      <text title="את זובו: ">כמו ריר שיוצא צלול:</text>
      <text title="או החתים: ">שיוצא עב וסותם את פי האמה ונסתם בשרו מטפת זובו, זהו פשוטו. ומדרשו מנה הכתוב הראשון ראיות שתים וקראו טמא, שנאמר זב מבשרו זובו טמא הוא, ומנה הכתוב השני ראיות שלש וקראו טמא, שנאמר טומאתו בזובו רר בשרו את זובו או החתים בשרו מזובו טומאתו היא. הא כיצד, שתים לטומאה והשלישית מזקיקתו לקרבן:</text>
    </pasuk>
    <pasuk id="4">
      <text title="כל המשכב: ">הראוי למשכב, יכול אפילו מיוחד למלאכה אחרת, תלמוד לומר אשר ישכב, אשר שכב לא נאמר, אלא אשר ישכב, המיוחד תמיד לכך, יצא זה שאומרים לו עמוד ונעשה מלאכתנו:</text>
      <text title="אשר ישב: ">ישב לא נאמר אלא אשר ישב עליו הזב, במיוחד תמיד לכך:</text>
    </pasuk>
    <pasuk id="5">
      <text title="ואיש אשר יגע במשכבו: ">לימד על המשכב שחמור מן המגע, שזה נעשה אב הטומאה לטמא אדם לטמא בגדים, והמגע שאינו משכב אינו אלא ולד הטומאה, ואינו מטמא אלא אוכלין ומשקין:</text>
    </pasuk>
    <pasuk id="6">
      <text title="והישב על הכלי: ">אפילו לא נגע, אפילו עשרה כלים זה על זה, כולן מטמאין משום מושב וכן במשכב:</text>
    </pasuk>
    <pasuk id="8">
      <text title="וכי ירק הזב בטהור: ">ונגע בו או נשאו, שהרוק מטמא במשא:</text>
    </pasuk>
    <pasuk id="9">
      <text title="וכל המרכב: ">אף על פי שלא ישב עליו, כגון התפוס של סרגא שקורין ארצו"ן [שלד האוכף] טמא משום מרכב. והאוכף, שקורין אלוו"ש [אוכף] טמא טומאת מושב:</text>
    </pasuk>
    <pasuk id="10">
      <text title="וכל הנגע בכל אשר יהיה תחתיו: ">של זב. בא ולימד על המרכב, שיהא הנוגע בו טמא ואין טעון כבוס בגדים, והוא חומר במשכב מבמרכב:</text>
      <text title="והנושא אותם: ">את כל האמור בענין הזב, זובו ורוקו ושכבת זרעו ומימי רגליו והמשכב והמרכב והמושב, שיהא משאן מטמא אדם לטמא בגדים:</text>
    </pasuk>
    <pasuk id="11">
      <text title="וידיו לא שטף במים: ">בעוד שלא טבל מטומאתו, ואפילו פסק מזובו וספר שבעה ומחוסר טבילה, מטמא בכל טומאותיו. וזה שהוציא הכתוב טבילת גופו של זב בלשון שטיפת ידים, ללמדך שאין בית הסתרים טעון ביאת מים, אלא אבר הגלוי, כמו הידים:</text>
    </pasuk>
    <pasuk id="12">
      <text title="וכלי חרש אשר יגע בו הזב: ">יכול אפילו נגע בו מאחוריו וכו', כדאיתא בתורת כהנים, עד איזהו מגעו שהוא בכולו הוי אומר זה הסיטו:</text>
    </pasuk>
    <pasuk id="13">
      <text title="וכי יטהר: ">כשיפסוק:</text>
      <text title="שבעת ימים לטהרתו: ">שבעת ימים טהורים מטומאת זיבה, שלא יראה זוב, וכולן רצופין:</text>
    </pasuk>
    <pasuk id="18">
      <text title="ורחצו במים: ">גזירת מלך היא שתטמא האשה בביאה. ואין הטעם משום נוגע בשכבת זרע, שהרי מגע בית הסתרים הוא:</text>
    </pasuk>
    <pasuk id="19">
      <text title="כי תהיה זבה: ">יכול מאחד מכל איבריה, תלמוד לומר (ויקרא כ יח) והיא גלתה את מקור דמיה, אין דם מטמא אלא הבא מן המקור:</text>
      <text title="דם יהיה זבה בבשרה: ">אין זובה קרוי זוב לטמא אלא אם כן הוא אדום:</text>
      <text title="בנדתה: ">כמו (איוב יח יח) ומתבל ינידוהו, שהיא מנודה ממגע כל אדם:</text>
      <text title="תהיה בנדתה: ">אפילו לא ראתה אלא ראיה ראשונה:</text>
    </pasuk>
    <pasuk id="23">
      <text title="ואם על המשכב הוא: ">השוכב או היושב על משכבה או על מושבה, אפילו לא נגע בה, אף הוא בדת טומאה האמורה במקרא העליון שטעון כבוס בגדים:</text>
      <text title="על הכלי: ">לרבות את המרכב:</text>
      <text title="בנגעו בו יטמא: ">אינו מדבר אלא על המרכב שנתרבה מעל הכלי:</text>
      <text title="בנגעו בו יטמא: ">ואינו טעון כבוס בגדים שהמרכב אין מגעו מטמא אדם לטמא בגדים:</text>
    </pasuk>
    <pasuk id="24">
      <text title="ותהי נדתה עליו: ">יכול יעלה לרגלה, שאם בא עליה בחמישי לנדתה לא יטמא אלא שלשה ימים כמותה, תלמוד לומר וטמא שבעת ימים. ומה תלמוד לומר ותהי נדתה עליו, מה היא מטמאה אדם וכלי חרס, אף הוא מטמא אדם וכלי חרס:</text>
    </pasuk>
    <pasuk id="25">
      <text title="ימים רבים: ">שלשה ימים:</text>
      <text title="בלא עת נדתה: ">אחר שיצאו שבעת ימי נדתה:</text>
      <text title="או כי תזוב: ">את שלשת הימים הללו:</text>
      <text title="על נדתה: ">מופלג מנדתה יום אחד, זו היא זבה ומשפטה חרוץ בפרשה זו, ולא כדת הנדה, שזו טעונה ספירת שבעה נקיים וקרבן, והנדה אינה טעונה ספירת שבעה נקיים, אלא שבעת ימים תהיה בנדתה בין רואה בין שאינה רואה. ודרשו רבותינו בפרשה זו, אחד עשר יום יש בין סוף נדה לתחלת נדה, שכל שלשה רצופין שתראה באחד עשר יום הללו, תהא זבה:</text>
    </pasuk>
    <pasuk id="31">
      <text title="והזרתם: ">אין נזירה אלא פרישה, וכן (ישעיה א ד) נזורו אחור, וכן (בראשית מט כו) נזיר אחיו:</text>
      <text title="ולא ימתו בטמאתם: ">הרי הכרת של מטמא מקדש קרוי מיתה:</text>
    </pasuk>
    <pasuk id="32">
      <text title="זאת תורת הזב: ">בעל ראיה אחת, ומהו תורתו ואשר תצא ממנו שכבת זרע - הרי הוא כבעל קרי טמא טומאת ערב:</text>
    </pasuk>
    <pasuk id="33">
      <text title="והזב את זובו: ">בעל שתי ראיות ובעל שלש ראיות, שתורתן מפורשת למעלה:</text>
    </pasuk>
  </chapter>
  <chapter id="16">
    <pasuk id="1">
      <text title="וידבר ה' אל משה אחרי מות שני בני אהרן וגו': ">מה תלמוד לומר, היה רבי אלעזר בן עזריה מושלו משל לחולה שנכנס אצלו רופא. אמר לו אל תאכל צונן ואל תשכב בטחב. בא אחר ואמר לו אל תאכל צונן ואל תשכב בטחב שלא תמות כדרך שמת פלוני. זה זרזו יותר מן הראשון, לכך נאמר אחרי מות שני בני אהרן:</text>
    </pasuk>
    <pasuk id="2">
      <text title="ויאמר ה' אל משה דבר אל אהרן אחיך ואל יבא: ">שלא ימות כדרך שמתו בניו:</text>
      <text title="ולא ימות: ">שאם בא הוא מת:</text>
      <text title="כי בענן אראה: ">כי תמיד אני נראה שם עם עמוד ענני. ולפי שגלוי שכינתי שם, יזהר שלא ירגיל לבא, זהו פשוטו. ומדרשו לא יבא כי אם בענן הקטרת ביום הכיפורים:</text>
    </pasuk>
    <pasuk id="3">
      <text title="בזאת: ">גימטריא שלו ארבע מאות ועשר, רמז לבית ראשון:</text>
      <text title="בזאת יבא אהרן וגו': ">ואף זו לא בכל עת, כי אם ביום הכיפורים, כמו שמפורש בסוף הפרשה (פסוק כט) בחדש השביעי בעשור לחודש:</text>
    </pasuk>
    <pasuk id="4">
      <text title="כתנת בד וגו': ">מגיד שאינו משמש לפנים בשמונה בגדים שהוא משמש בהם בחוץ, שיש בהם זהב, לפי שאין קטיגור נעשה סניגור, אלא בארבעה, ככהן הדיוט, וכולן של בוץ:</text>
      <text title="קדש ילבש: ">שיהיו משל הקדש:</text>
      <text title="יצנף: ">כתרגומו יחית ברישיה, יניח בראשו, כמו (בראשית לט טז) ותנח בגדו ואחתתיה:</text>
      <text title="ורחץ במים: ">אותו היום טעון טבילה בכל חליפותיו. וחמש פעמים היה מחליף מעבודת פנים לעבודת חוץ ומחוץ לפנים, ומשנה מבגדי זהב לבגדי לבן ומבגדי לבן לבגדי זהב, ובכל חליפה טעון טבילה ושני קדושי ידים ורגלים מן הכיור:</text>
    </pasuk>
    <pasuk id="6">
      <text title="את פר החטאת אשר לו: ">האמור למעלה. ולמדך כאן שמשלו הוא בא, ולא משל צבור:</text>
      <text title="וכפר בעדו ובעד ביתו: ">מתודה עליו עונותיו ועונות ביתו:</text>
    </pasuk>
    <pasuk id="8">
      <text title="ונתן אהרן על שני השעירים גרלות: ">מעמיד אחד לימין ואחד לשמאל, ונותן שתי ידיו בקלפי ונוטל גורל בימין וחברו בשמאל, ונותן עליהם, את שכתוב בו לשם הוא לשם, ואת שכתוב בו לעזאזל משתלח לעזאזל:</text>
      <text title="עזאזל: ">הוא הר עז וקשה, צוק גבוה, שנאמר (פסוק כב) ארץ גזרה, חתוכה:</text>
    </pasuk>
    <pasuk id="9">
      <text title="ועשהו חטאת: ">כשמניח הגורל עליו קורא לו שם ואומר לה' חטאת:</text>
    </pasuk>
    <pasuk id="10">
      <text title="יעמד חי: ">כמו יעמד חי על ידי אחרים, ותרגומו יתקם כד חי. מה תלמוד לומר חי, לפי שנאמר לשלח אותו לעזאזל, ואיני יודע שילוחו אם למיתה אם לחיים, לכך נאמר יעמד חי, עמידתו חי עד שישתלח, מכאן ששילוחו למיתה:</text>
      <text title="לכפר עליו: ">שיתודה עליו, כדכתיב (פסוק כא) והתודה עליו וגו':</text>
    </pasuk>
    <pasuk id="11">
      <text title="וכפר בעדו וגו': ">וידוי שני עליו ועל אחיו הכהנים, שהם כלם קרוים ביתו, שנאמר (תהלים קלה יט) בית אהרן ברכו את ה' וגו', מכאן שהכהנים מתכפרים בו, וכל כפרתן אינה אלא על טומאת מקדש וקדשיו, כמו שנאמר (פסוק טז) וכפר על הקדש מטומאות וגו':</text>
    </pasuk>
    <pasuk id="12">
      <text title="מעל המזבח: ">החיצון:</text>
      <text title="מלפני ה': ">מצד שלפני הפתח והוא צד מערבי:</text>
      <text title="דקה: ">מה תלמוד לומר דקה, והלא כל הקטורת דקה היא, שנאמר (שמות ל לו) ושחקת ממנה הדק, אלא שתהא דקה מן הדקה, שמערב יום הכפורים היה מחזירה למכתשת:</text>
    </pasuk>
    <pasuk id="13">
      <text title="על האש: ">שבתוך המחתה:</text>
      <text title="ולא ימות: ">הא אם לא עשאה כתקנה, חייב מיתה:</text>
    </pasuk>
    <pasuk id="14">
      <text title="והזה באצבעו: ">הזאה אחת במשמע:</text>
      <text title="ולפני הכפרת יזה שבע: ">הרי אחת למעלה ושבע למטה:</text>
    </pasuk>
    <pasuk id="15">
      <text title="אשר לעם: ">מה שהפר מכפר על הכהנים מכפר השעיר על ישראל, והוא השעיר שעלה עליו הגורל לשם:</text>
      <text title="כאשר עשה לדם הפר: ">אחת למעלה ושבע למטה:</text>
    </pasuk>
    <pasuk id="16">
      <text title="מטמאת בני ישראל: ">על הנכנסין למקדש בטומאה ולא נודע להם בסוף, שנאמר לכל חטאתם, וחטאת היא שוגג:</text>
      <text title="ומפשעיהם: ">אף הנכנסין מזיד בטומאה:</text>
      <text title="וכן יעשה לאהל מועד: ">כשם שהזה משניהם בפנים אחת למעלה ושבע למטה, כך מזה על הפרוכת מבחוץ משניהם אחת למעלה ושבע למטה:</text>
      <text title="השכן אתם בתוך טמאתם: ">אף על פי שהם טמאים שכינה ביניהם:</text>
    </pasuk>
    <pasuk id="18">
      <text title="אל המזבח אשר לפני ה': ">זה מזבח הזהב שהוא לפני ה' בהיכל. ומה תלמוד לומר ויצא, לפי שהזה ההזאות על הפרוכת ועמד מן המזבח ולפנים והזה, ובמתנות המזבח הזקיקו לצאת מן המזבח ולחוץ, ויתחיל מקרן מזרחית צפונית:</text>
      <text title="וכפר עליו: ">ומה היא כפרתו, ולקח מדם הפר ומדם השעיר, מעורבין זה לתוך זה:</text>
    </pasuk>
    <pasuk id="19">
      <text title="והזה עליו מן הדם: ">אחר שנתן מתנות באצבעו על קרנותיו, מזה שבע הזאות על גגו:</text>
      <text title="וטהרו: ">ממה שעבר:</text>
      <text title="וקדשו: ">לעתיד לבא:</text>
    </pasuk>
    <pasuk id="21">
      <text title="איש עתי: ">המוכן לכך מיום אתמול:</text>
    </pasuk>
    <pasuk id="23">
      <text title="ובא אהרן אל אהל מועד: ">אמרו רבותינו, שאין זה מקומו של מקרא זה, ונתנו טעם לדבריהם במסכת יומא (דף לב א) ואמרו כל הפרשה כולה אמורה על הסדר, חוץ מביאה זו, שהיא אחר עשיית עולתו ועולת העם והקטרת אימורי פר ושעיר שנעשים בחוץ בבגדי זהב, וטובל ומקדש ופושטן ולובש בגדי לבן:</text>
      <text title="ובא אל אהל מועד: ">להוציא את הכף ואת המחתה שהקטיר בה הקטרת לפני ולפנים:</text>
      <text title="ופשט את בגדי הבד: ">אחר שהוציאם ולובש בגדי זהב לתמיד של בין הערבים. וזהו סדר העבודות תמיד של שחר בבגדי זהב, ועבודת פר ושעיר הפנימים וקטרת של מחתה בבגדי לבן, ואילו ואיל העם ומקצת המוספין בבגדי זהב, והוצאת כף ומחתה בבגדי לבן, ושעירי [ושיירי] המוספין ותמיד של בין הערבים וקטורת ההיכל שעל מזבח הפנימי בבגדי זהב. וסדר המקראות לפי סדר העבודות כך הוא ושלח את השעיר במדבר, ורחץ את בשרו במים וגו' ויצא ועשה את עולתו וגו' ואת חלב החטאת וגו'. וכל הפרשה עד ואחרי כן יבא אל המחנה, ואחר כך ובא אהרן:</text>
      <text title="והניחם שם: ">מלמד שטעונין גניזה, ולא ישתמש באותן ארבעה בגדים ליום כפורים אחר:</text>
    </pasuk>
    <pasuk id="24">
      <text title="ורחץ את בשרו וגו': ">למעלה למדנו מורחץ את בשרו ולבשם (פסוק ד), שכשהוא משנה מבגדי זהב לבגדי לבן טעון טבילה, שבאותה טבילה פשט בגדי זהב שעבד בהן עבודת תמיד של שחר ולבש בגדי לבן לעבודת היום, וכאן למדנו שכשהוא משנה מבגדי לבן לבגדי זהב טעון טבילה:</text>
      <text title="במקום קדוש: ">המקודש בקדושת עזרה והיא היתה בגג בית הפרוה, וכן ארבע טבילות הבאות חובה ליום, אבל הראשונה היתה בחול:</text>
      <text title="ולבש את בגדיו: ">שמנה בגדים שהוא עובד בהן כל ימות השנה:</text>
      <text title="ויצא: ">מן ההיכל אל החצר שמזבח העולה שם:</text>
      <text title="ועשה את עלתו: ">איל לעולה האמור למעלה (פסוק ג) בזאת יבא אהרון וגו':</text>
      <text title="ואת עלת העם: ">ואיל אחד לעולה האמור למעלה (פסוק ה) ומאת עדת בני ישראל וגו':</text>
    </pasuk>
    <pasuk id="25">
      <text title="ואת חלב החטאת: ">אימורי פר ושעיר:</text>
      <text title="יקטיר המזבחה: ">על מזבח החיצון, דאלו בפנימי כתיב (שמות ל ט) לא תעלו עליו קטרת זרה ועולה ומנחה:</text>
    </pasuk>
    <pasuk id="27">
      <text title="אשר הובא את דמם: ">להיכל ולפני ולפנים:</text>
    </pasuk>
    <pasuk id="32">
      <text title="וכפר הכהן אשר ימשח וגו': ">כפרה זו של יום הכיפורים אינה כשרה אלא בכהן גדול, לפי שנאמרה כל הפרשה באהרן, הוצרך לומר בכהן גדול הבא אחריו שיהא כמוהו:</text>
      <text title="ואשר ימלא את ידו: ">אין לי אלא המשוח בשמן המשחה, מרובה בגדים מנין, תלמוד לומר ואשר ימלא את ידו וגו', והם כל הכהנים הגדולים שעמדו מיאשיהו ואילך, שבימיו נגנזה צלוחית של שמן המשחה:</text>
      <text title="לכהן תחת אביו: ">ללמד שאם בנו ממלא את מקומו הוא קודם לכל אדם:</text>
    </pasuk>
    <pasuk id="34">
      <text title="ויעש כאשר צוה ה' וגו': ">כשהגיע יום הכפורים עשה כסדר הזה, ולהגיד שבחו של אהרן שלא היה לובשן לגדולתו, אלא כמקיים גזירת המלך:</text>
    </pasuk>
  </chapter>
  <chapter id="17">
    <pasuk id="3">
      <text title="אשר ישחט שור או כשב: ">במוקדשין הכתוב מדבר, שנאמר להקריב קרבן:</text>
      <text title="במחנה: ">חוץ לעזרה:</text>
    </pasuk>
    <pasuk id="4">
      <text title="דם יחשב: ">כשופך דם האדם שמתחייב בנפשו:</text>
      <text title="דם שפך: ">לרבות את הזורק דמים בחוץ:</text>
    </pasuk>
    <pasuk id="5">
      <text title="אשר הם זבחים: ">אשר הם רגילים לזבוח:</text>
    </pasuk>
    <pasuk id="7">
      <text title="לשעירם: ">לשדים, כמו (ישעיה יג כא) ושעירים ירקדו שם:</text>
    </pasuk>
    <pasuk id="8">
      <text title="אשר יעלה עלה: ">לחייב על המקטיר איברים בחוץ כשוחט בחוץ, שאם שחט אחד והעלה חבירו שניהם חייבין:</text>
    </pasuk>
    <pasuk id="9">
      <text title="ונכרת: ">זרעו נכרת וימיו נכרתין:</text>
    </pasuk>
    <pasuk id="10">
      <text title="כל דם: ">לפי שנאמר בנפש יכפר, יכול לא יהא חייב אלא על דם המוקדשים, תלמוד לומר כל דם:</text>
      <text title="ונתתי פני: ">פנאי שלי, פונה אני מכל עסקי ועוסק בו:</text>
    </pasuk>
    <pasuk id="11">
      <text title="כי נפש הבשר: ">של כל בריה בדם היא תלויה, ולפיכך נתתיו על המזבח לכפר על נפש האדם. תבוא נפש ותכפר על הנפש:</text>
    </pasuk>
    <pasuk id="12">
      <text title="כל נפש מכם: ">להזהיר גדולים על הקטנים:</text>
    </pasuk>
    <pasuk id="13">
      <text title="אשר יצוד: ">אין לי אלא ציד, אווזין ותרנגולין מנין, תלמוד לומר ציד, מכל מקום. אם כן למה נאמר אשר יצוד, שלא יאכל בשר אלא בהזמנה הזאת:</text>
      <text title="אשר יאכל: ">פרט לטמאים:</text>
    </pasuk>
    <pasuk id="14">
      <text title="דמו בנפשו הוא: ">דמו הוא לו במקום הנפש, שהנפש תלויה בו:</text>
      <text title="כי נפש כל בשר דמו הוא: ">הנפש היא הדם. דם ובשר לשון זכר, נפש לשון נקבה:</text>
    </pasuk>
    <pasuk id="15">
      <text title="אשר תאכל נבלה וטרפה: ">בנבלת עוף טהור דבר הכתוב, שאין לה טומאה אלא בשעה שנבלעת בבית הבליעה, ולמדך כאן שמטמאה באכילתה, ואינה מטמאה במגע. וטרפה האמורה כאן לא נכתבה אלא לדרוש. וכן שנינו יכול תהא נבלת עוף טמא מטמאה בבית הבליעה, תלמוד לומר טרפה, מי שיש במינו טרפה, יצא עוף טמא שאין במינו טרפה:</text>
    </pasuk>
    <pasuk id="16">
      <text title="ונשא עונו: ">אם יאכל קדש או יכנס למקדש חייב על טומאה זו ככל שאר טומאות:</text>
      <text title="ובשרו לא ירחץ ונשא עונו: ">על רחיצת גופו ענוש כרת ועל כבוס בגדים במלקות:</text>
    </pasuk>
  </chapter>
  <chapter id="18">
    <pasuk id="2">
      <text title="אני ה' אלהיכם: ">אני הוא שאמרתי בסיני (שמות כ ב) אנכי ה' אלהיך, וקבלתם עליכם מלכותי, מעתה קבלו גזרותי. רבי אומר גלוי וידוע לפניו שסופן לנתק בעריות בימי עזרא, לפיכך בא עליהם בגזירה אני ה' אלהיכם, דעו מי גוזר עליכם, דיין להפרע ונאמן לשלם שכר:</text>
    </pasuk>
    <pasuk id="3">
      <text title="כמעשה ארץ מצרים: ">מגיד שמעשיהם של מצריים ושל כנעניים מקולקלים מכל האומות, ואותו מקום שישבו בו ישראל מקולקל מן הכל:</text>
      <text title="אשר אני מביא אתכם שמה: ">מגיד שאותן עממין שכבשו ישראל מקולקלים יותר מכולם:</text>
      <text title="ובחקתיהם לא תלכו: ">מה הניח הכתוב שלא אמר, אלא אלו נמוסות שלהן, דברים החקוקין להם, כגון טרטיאות ואצטדיאות. רבי מאיר אומר אלו דרכי האמורי שמנו חכמים:</text>
    </pasuk>
    <pasuk id="4">
      <text title="את משפטי תעשו: ">אלו דברים האמורים בתורה במשפט, שאלו לא נאמרו, היו כדאי לאמרן:</text>
      <text title="ואת חקתי תשמורו: ">דברים שהם גזירת המלך, שיצר הרע משיב עליהם, למה לנו לשומרן, ואומות העולם משיבין עליהם, כגון אכילת חזיר ולבישת שעטנז וטהרת מי חטאת, לכך נאמר אני ה' גזרתי עליכם, אי אתם רשאים להפטר:</text>
      <text title="ללכת בהם: ">אל תפטר מתוכם, שלא תאמר למדתי חכמת ישראל אלך ואלמד חכמת האומות:</text>
    </pasuk>
    <pasuk id="5">
      <text title="ושמרתם את חקתי וגו': ">לרבות שאר דקדוקי הפרשה, שלא פרט הכתוב בהם. דבר אחר ליתן שמירה ועשייה לחוקים ושמירה ועשייה למשפטים, לפי שלא נתן אלא עשייה למשפטים ושמירה לחוקים:</text>
      <text title="וחי בהם: ">לעולם הבא, שאם תאמר בעולם הזה, והלא סופו הוא מת:</text>
      <text title="אני ה': ">נאמן לשלם שכר:</text>
    </pasuk>
    <pasuk id="6">
      <text title="לא תקרבו: ">להזהיר הנקבה כזכר, לכך נאמר לשון רבים:</text>
      <text title="אני ה': ">נאמן לשלם שכר:</text>
    </pasuk>
    <pasuk id="7">
      <text title="ערות אביך: ">זו אשת אביך, או אינו אלא כמשמעו, נאמר כאן ערות אביך, ונאמר להלן (ויקרא כ יא) ערות אביו גלה, מה להלן אשת אביו, אף כאן אשת אביו:</text>
      <text title="וערות אמך: ">להביא אמו שאינה אשת אביו:</text>
    </pasuk>
    <pasuk id="8">
      <text title="ערות אשת אביך: ">לרבות לאחר מיתה:</text>
    </pasuk>
    <pasuk id="9">
      <text title="בת אביך: ">אף בת אנוסה במשמע:</text>
      <text title="מולדת בית או מולדת חוץ: ">בין שאומרים לו לאביך קיים את אמה ובין שאומרים לו לאביך הוצא את אמה, כגון ממזרת או נתינה:</text>
    </pasuk>
    <pasuk id="10">
      <text title="ערות בת בנך וגו: ">בבתו מאנוסתו הכתוב מדבר, ובתו ובת בתו מאשתו אנו למדין מערות אשה ובתה לא תגלה, בין שהיא ממנו ובין שהיא מאיש אחר:</text>
      <text title="ערות בת בנך: ">קל וחומר לבתך, אלא לפי שאין מזהירין מן הדין למדוה מגזרה שוה במסכת יבמות (ג א):</text>
    </pasuk>
    <pasuk id="11">
      <text title="ערות בת אשת אביך: ">לימד שאינו חייב על אחותו משפחה ונכרית לכך נאמר בת אשת אביך בראויה לקידושין:</text>
    </pasuk>
    <pasuk id="14">
      <text title="ערות אחי אביך לא תגלה: ">ומה היא ערותו, אל אשתו לא תקרב:</text>
    </pasuk>
    <pasuk id="15">
      <text title="אשת בנך היא: ">לא אמרתי אלא בשיש לבנך אישות בה, פרט לאנוסה ושפחה ונכרית:</text>
    </pasuk>
    <pasuk id="17">
      <text title="ערות אשה ובתה: ">לא אסר הכתוב אלא ע"י נשואי הראשונה, לכך נאמר לא תקח, לשון קיחה, וכן לענין העונש אשר יקח את אשה ואת אמה (ויקרא כ יד), לשון קיחה, אבל אנס אשה מותר לישא בתה:</text>
      <text title="שארה הנה: ">קרובות (הן) זו לזו:</text>
      <text title="זמה: ">עצה כתרגומו עצת חטאין, שיצרך יועצך לחטוא:</text>
    </pasuk>
    <pasuk id="18">
      <text title="אל אחתה: ">שתיהן כאחת:</text>
      <text title="לצרר: ">לשון צרה לעשות את זו צרה לזו:</text>
      <text title="בחייה: ">למדך שאם גרשה לא ישא את אחותה כל זמן שהיא בחיים:</text>
    </pasuk>
    <pasuk id="21">
      <text title="למלך: ">עבודה זרה היא ששמה מולך, וזו היא עבודתה, שמוסר בנו לכומרים ועושין שתי מדורות גדולות ומעבירין את הבן ברגליו בין שתי מדורות האש:</text>
      <text title="לא תתן: ">זו היא מסירתו לכומרים:</text>
      <text title="להעביר למלך: ">זו (היא) העברת האש:</text>
    </pasuk>
    <pasuk id="23">
      <text title="תבל הוא: ">לשון קדש וערוה וניאוף, וכן ואפי על תבליתם (ישעיה י כה). דבר אחר תבל הוא לשון בלילה וערבוב, זרע אדם וזרע בהמה:</text>
    </pasuk>
    <pasuk id="28">
      <text title="ולא תקיא הארץ אתכם: ">משל לבן מלך שהאכילוהו דבר מאוס, שאין עומד במעיו אלא מקיאו, כך ארץ ישראל אינה מקיימת עוברי עבירה. ותרגומו ולא תרוקין, לשון ריקון, מריקה עצמה מהם:</text>
    </pasuk>
    <pasuk id="29">
      <text title="הנפשות העשת: ">הזכר והנקבה במשמע:</text>
    </pasuk>
    <pasuk id="30">
      <text title="ושמרתם את משמרתי: ">להזהיר בית דין על כך:</text>
      <text title="ולא תטמאו בהם אני ה' אלהיכם: ">הא אם תטמאו, איני אלהיכם, ואתם נפסלים מאחרי, ומה הנאה יש לי בכם, ואתם מתחייבים כלייה, לכך נאמר אני ה' אלהיכם:</text>
    </pasuk>
  </chapter>
  <chapter id="19">
    <pasuk id="2">
      <text title="דבר אל כל עדת בני ישראל: ">מלמד שנאמרה פרשה זו בהקהל, מפני שרוב גופי תורה תלויין בה:</text>
      <text title="קדשים תהיו: ">הוו פרושים מן העריות ומן העבירה, שכל מקום שאתה מוצא גדר ערוה אתה מוצא קדושה, אשה זונה וחללה וגו' אני ה' מקדשכם, (ויקרא כא ז - ח) ולא יחלל זרעו אני ה' מקדשו (ויקרא כא טו) קדושים יהיו אשה זונה וחללה וגו' (ויקרא כא ו - ז):</text>
    </pasuk>
    <pasuk id="3">
      <text title="איש אמו ואביו תיראו: ">כל אחד מכם תיראו אביו ואמו, זהו פשוטו. ומדרשו אין לי אלא איש, אשה מנין, כשהוא אומר תיראו, הרי כאן שנים אם כן למה נאמר איש, שהאיש סיפק בידו לעשות, אבל אשה רשות אחרים עליה:</text>
      <text title="אמו ואביו תיראו: ">כאן הקדים אם לאב, לפי שגלוי לפניו שהבן ירא את אביו יותר מאמו, ובכבוד הקדים אב לאם, לפי שגלוי לפניו שהבן מכבד את אמו יותר מאביו, מפני שמשדלתו בדברים:</text>
      <text title="ואת שבתתי תשמרו: ">סמך שמירת שבת למורא אב, לומר אף על פי שהזהרתיך על מורא אב, אם יאמר לך חלל את השבת אל תשמע לו, וכן בשאר כל המצות:</text>
      <text title="אני ה' אלהיכם: ">אתה ואביך חייבים בכבודי, לפיכך לא תשמע לו לבטל את דברי. איזהו מורא, לא ישב במקומו ולא ידבר במקומו ולא יסתור את דבריו. ואיזהו כבוד, מאכיל ומשקה, מלביש ומנעיל, מכניס ומוציא:</text>
    </pasuk>
    <pasuk id="4">
      <text title="אל תפנו אל האלילם: ">לעבדם. אלילים לשון אל, כלא הוא חשוב:</text>
      <text title="ואלהי מסכה: ">תחילתן אלילים הם, ואם אתה פונה אחריהם, סופך לעשותן אלהות:</text>
      <text title="לא תעשו לכם: ">לא תעשו לאחרים ולא אחרים לכם. ואם תאמר לא תעשו לעצמכם אבל אחרים עושין לכם, הרי כבר נאמר (שמות כ ג) לא יהיה לך, לא שלך ולא של אחרים:</text>
    </pasuk>
    <pasuk id="5">
      <text title="וכי תזבחו וגו': ">לא נאמרה פרשה זו אלא ללמד שלא תהא זביחתן אלא על מנת להאכל בתוך הזמן הזה, שאם לקבוע להם זמן אכילה, הרי כבר נאמר (ויקרא ז טז) ואם נדר או נדבה זבח קרבנו וגו':</text>
      <text title="לרצנכם תזבחהו: ">תחלת זביחתו תהא על מנת נחת רוח שיהא לכם לרצון, שאם תחשבו עליו מחשבת פסול לא ירצה עליכם לפני:</text>
      <text title="לרצנכם: ">אפיימנ"ט [פיוס]. זהו לפי פשוטו. ורבותינו למדו (חולין יג א), מכאן למתעסק בקדשים שפסול, שצריך שיתכוין לשחוט:</text>
    </pasuk>
    <pasuk id="6">
      <text title="ביום זבחכם יאכל: ">כשתזבחוהו, תשחטוהו על מנת לאכלו בזמן שקבעתי לכם כבר:</text>
    </pasuk>
    <pasuk id="7">
      <text title="ואם האכל יאכל וגו': ">אם אינו ענין לחוץ לזמנו, שהרי כבר נאמר (ויקרא ז יח) ואם האכל יאכל מבשר זבח שלמיו וגו', תנהו ענין לחוץ למקומו. יכול יהיו חייבין כרת על אכילתו, תלמוד לומר (שם) והנפש האוכלת ממנו עונה תשא, ממנו ולא מחבירו, יצא הנשחט במחשבת חוץ למקומו:</text>
      <text title="פגול: ">מתועב, כמו (ישעיה סה ד) ומרק פגולים כליהם:</text>
    </pasuk>
    <pasuk id="8">
      <text title="ואכליו עונו ישא: ">בנותר גמור הכתוב מדבר ואינו ענוש כרת על הנשחט חוץ למקומו שכבר מיעטו הכתוב. וזהו בנותר גמור מדבר. ובמסכת כריתות (ה א) למדוהו מגזירה שוה:</text>
    </pasuk>
    <pasuk id="9">
      <text title="לא תכלה פאת שדך: ">שיניח פאה בסוף שדהו:</text>
      <text title="ולקט קצירך: ">שבלים הנושרים בשעת קצירה אחת או שתים, אבל שלש אינן לקט:</text>
    </pasuk>
    <pasuk id="10">
      <text title="לא תעולל: ">לא תטול עוללות שבה והן ניכרות. איזהו עוללות כל שאין לה לא כתף ולא נטף:</text>
      <text title="ופרט כרמך: ">גרגרי ענבים הנושרים בשעת בצירה:</text>
      <text title="אני ה' אלהיכם: ">דיין להפרע ואיני גובה מכם אלא נפשות, שנאמר (משלי כב - כג) אל תגזל דל וגו' כי ה' יריב ריבם וגו':</text>
    </pasuk>
    <pasuk id="11">
      <text title="לא תגנבו: ">אזהרה לגונב ממון, אבל לא תגנוב (שמות כ יג) שבעשרת הדברות, אזהרה לגונב נפשות, דבר הלמד מענינו, דבר שחייבין עליו מיתת בית דין:</text>
      <text title="ולא תכחשו: ">לפי שנאמר (ויקרא ה כב) וכחש בה, משלם קרן וחומש. למדנו עונש, אזהרה מנין, תלמוד לומר ולא תכחשו:</text>
      <text title="ולא תשקרו: ">לפי שנאמר (שם) ונשבע על שקר, ישלם קרן וחומש. למדנו עונש, אזהרה מנין, תלמוד לומר ולא תשקרו:</text>
      <text title="לא תגנבו ולא תכחשו ולא תשקרו ולא תשבעו: ">אם גנבת, סופך לכחש, סופך לשקר, סופך להשבע לשקר:</text>
    </pasuk>
    <pasuk id="12">
      <text title="ולא תשבעו בשמי: ">למה נאמר, לפי שנאמר (שמות כ ז) לא תשא את שם ה' אלהיך לשוא, יכול לא יהא חייב אלא על שם המיוחד, מנין לרבות כל הכנויין, תלמוד לומר ולא תשבעו בשמי לשקר, כל שם שיש לי:</text>
    </pasuk>
    <pasuk id="13">
      <text title="לא תעשק: ">זה הכובש שכר שכיר:</text>
      <text title="לא תלין: ">לשון נקבה מוסב על הפעולה:</text>
      <text title="עד בקר: ">בשכיר יום הכתוב מדבר, שיציאתו מששקעה החמה, לפיכך זמן גבוי שכרו כל הלילה. ובמקום אחר הוא אומר (דברים כד טו) ולא תבוא עליו השמש, מדבר בשכיר לילה, שהשלמת פעולתו משיעלה עמוד השחר, לפיכך זמן גבוי שכרו כל היום, לפי שנתנה תורה זמן לבעל הבית עונה לבקש מעות:</text>
    </pasuk>
    <pasuk id="14">
      <text title="לא תקלל חרש: ">אין לי אלא חרש, מנין לרבות כל אדם, תלמוד לומר (שמות כב כז) בעמך לא תאר, אם כן למה נאמר חרש, מה חרש מיוחד שהוא בחיים אף כל שהוא בחיים, יצא המת שאינו בחיים:</text>
      <text title="ולפני עור לא תתן מכשל: ">לפני הסומא בדבר לא תתן עצה שאינה הוגנת לו, אל תאמר מכור שדך וקח לך חמור, ואתה עוקף עליו ונוטלה הימנו:</text>
      <text title="ויראת מאלהיך: ">לפי שהדבר הזה אינו מסור לבריות לידע אם דעתו של זה לטובה או לרעה, ויכול להשמט ולומר לטובה נתכוונתי, לפיכך נאמר בו ויראת מאלהיך המכיר מחשבותיך. וכן כל דבר המסור ללבו של אדם העושהו ואין שאר הבריות מכירות בו, נאמר בו ויראת מאלהיך:</text>
    </pasuk>
    <pasuk id="15">
      <text title="לא תעשו עול במשפט: ">מלמד שהדיין המקלקל את הדין קרוי עול, שנאוי ומשוקץ, חרם ותועבה. שהעול קרוי תועבה, שנאמר (דברים כה טז) כי תועבת ה' וגו' כל עושה עול, והתועבה קרויה שקץ וחרם, שנאמר (שם ז כו) ולא תביא תועבה אל ביתך והיית חרם כמוהו שקץ תשקצנו וגו':</text>
      <text title="לא תשא פני דל: ">שלא תאמר עני הוא זה והעשיר חייב לפרנסו, אזכנו בדין, ונמצא מתפרנס בנקיות:</text>
      <text title="ולא תהדר פני גדול: ">שלא תאמר עשיר הוא זה בן גדולים הוא זה, היאך אביישנו ואראה בבושתו, עונש יש בדבר, לכך נאמר ולא תהדר פני גדול:</text>
      <text title="בצדק תשפט עמיתך: ">כמשמעו. דבר אחר הוי דן את חברך לכף זכות:</text>
    </pasuk>
    <pasuk id="16">
      <text title="לא תלך רכיל: ">אני אומר על שם שכל משלחי מדנים ומספרי לשון הרע הולכים בבתי רעיהם לרגל מה יראו רע או מה ישמעו רע לספר בשוק, נקראים הולכי רכיל, הולכי רגילה אשפיימנ"ט בלע"ז [ריגול]. וראיה לדברי, שלא מצינו רכילות שאין כתוב בלשון הליכה לא תלך רכיל, הולכי רכיל נחשת וברזל (ירמיה ו כח), ושאר לשון הרע אין כתוב בו הליכה מלשני בסתר רעהו (תהלים קא ה), לשון רמיה (שם קכ ב), לשון מדברת גדולות (שם יב ד), לכך אני אומר שלשון רכיל לשון הולך ומרגל, שהכ"ף נחלפת בגימ"ל, שכל האותיות שמוצאיהם ממקום אחד מתחלפות זו בזו, בי"ת בפ"א ובוי"ו, גימ"ל בכ"ף וקו"ף, נו"ן בלמ"ד, ורי"ש וזי"ן בצד"י וכן (ש"ב יט כח) וירגל בעבדך, רגל ותרמה לומר עלי רעה, וכן (תהלים טו ג) לא רגל על לשונו, וכן רוכל הסוחר ומרגל אחר כל סחורה, וכל המוכר בשמים להתקשט בהם הנשים, על שם שמחזר תמיד בעיירות נקרא רוכל, לשון רוגל. ותרגומו לא תיכול קורצין, כמו (דניאל ג ח) ואכלו קרציהון די יהודיא, אכל ביה קורצא בי מלכא (ברכות נח א). נראה בעיני שהיה משפטם לאכול בבית המקבל דבריהם שום הלעטה, והוא גמר חזוק, שדבריו מקויימים ויעמידם על האמת, ואותה הלעטה נקראת אכילת קורצין, לשון קורץ בעיניו (משלי ו יג), שכן דרך כל הולכי רכיל לקרוץ בעיניהם ולרמוז דברי רכילותן, שלא יבינו שאר השומעים:</text>
      <text title="לא תעמד על דם רעך: ">לראות במיתתו ואתה יכול להצילו, כגון טובע בנהר, וחיה או לסטים באים עליו:</text>
      <text title="אני ה': ">נאמן לשלם שכר, ונאמן להפרע:</text>
    </pasuk>
    <pasuk id="17">
      <text title="ולא תשא עליו חטא: ">לא תלבין את פניו ברבים:</text>
    </pasuk>
    <pasuk id="18">
      <text title="לא תקם: ">אמר לו השאילני מגלך. אמר לו לאו. למחר אמר לו השאילני קרדומך. אמר לו איני משאילך כדרך שלא השאלתני, זו היא נקימה. ואיזו היא נטירה, אמר לו השאילני קרדומך. אמר לו לאו. למחר אמר לו השאילני מגלך. אמר לו הא לך ואיני כמותך, שלא השאלתני. זו היא נטירה, שנוטר האיבה בלבו אף על פי שאינו נוקם:</text>
      <text title="ואהבת לרעך כמוך: ">אמר רבי עקיבא זה כלל גדול בתורה:</text>
    </pasuk>
    <pasuk id="19">
      <text title="את חקתי תשמרו: ">ואלו הן בהמתך לא תרביע כלאים וגו', חקים אלו גזרות מלך שאין טעם לדבר:</text>
      <text title="ובגד כלאים: ">למה נאמר, לפי שנאמר לא תלבש שעטנז צמר ופשתים יחדו (דברים כב יא), יכול לא ילבש גיזי צמר ואניצי פשתן, תלמוד לומר בגד. מנין לרבות הלבדים, תלמוד לומר שעטנז, דבר שהוא שוע טווי ונוז. ואומר אני נוז לשון דבר הנמלל ושזור זה עם זה לחברו, מישטי"ר בלע"ז [לערבב], כמו (מועד קטן יב ב) חזיין לנאזי דאית בהון, שאנו מפרשין לשון כמוש פלישטר"א [כמוש]. ולשון שעטנז פירש מנחם מחברת צמר ופשתים:</text>
    </pasuk>
    <pasuk id="20">
      <text title="נחרפת לאיש: ">מיועדת ומיוחדת לאיש, ואיני יודע לו דמיון במקרא. ובשפחה כנענית שחציה שפחה וחציה בת חורין המאורסת לעבד עברי שמותר בשפחה, הכתוב מדבר:</text>
      <text title="והפדה לא נפדתה: ">פדויה ואינה פדויה וסתם פדיון בכסף:</text>
      <text title="או חפשה: ">בשטר:</text>
      <text title="בקרת תהיה: ">היא לוקה ולא הוא, יש על בית דין לבקר את הדבר שלא לחייבו מיתה, כי לא חפשה, ואין קידושיה קידושין גמורין. ורבותינו למדו מכאן שמי שהוא במלקות יהא בקריאה, שהדיינים המלקין קורין על הלוקה (דברים כח נח - נט) אם לא תשמור לעשות וגו' והפלא ה' את מכותך וגו':</text>
      <text title="כי לא חפשה: ">לפיכך אין חייב עליה מיתה, שאין קידושיה קידושין, הא אם חופשה, קידושיה קידושין וחייב מיתה:</text>
    </pasuk>
    <pasuk id="22">
      <text title="ונסלח לו מחטאתו אשר חטא: ">לרבות את המזיד כשוגג:</text>
    </pasuk>
    <pasuk id="23">
      <text title="וערלתם ערלתו: ">ואטמתם אטימתו, יהא אטום ונסתם מליהנות ממנו:</text>
      <text title="שלש שנים יהיה לכם ערלים: ">מאימתי מונה לו, משעת נטיעתו. יכול אם הצניעו, לאחר שלש שנים יהא מותר, תלמוד לומר יהיה, בהוייתו יהא:</text>
    </pasuk>
    <pasuk id="24">
      <text title="יהיה כל פריו קדש: ">כמעשר שני שכתוב בו (ויקרא כז ל) וכל מעשר הארץ וגו' קדש לה'. מה מעשר שני אינו נאכל חוץ לחומת ירושלים אלא בפדיון, אף זה כן. ודבר זה הלולים לה' הוא, שנושאו שם לשבח ולהלל לשמים:</text>
    </pasuk>
    <pasuk id="25">
      <text title="להוסיף לכם תבואתו: ">המצוה הזאת שתשמרו תהיה להוסיף לכם תבואתו, שבשכרה אני מברך לכם פירות הנטיעות. היה רבי עקיבא אומר דברה תורה כנגד יצר הרע, שלא יאמר אדם הרי ארבע שנים אני מצטער בו חנם, לפיכך נאמר להוסיף לכם תבואתו:</text>
      <text title="אני ה': ">אני ה' המבטיח על כך ונאמן לשמור הבטחתי:</text>
    </pasuk>
    <pasuk id="26">
      <text title="לא תאכלו על הדם: ">להרבה פנים נדרש בסנהדרין (סג א) אזהרה שלא יאכל מבשר קדשים לפני זריקת דמים, ואזהרה לאוכל מבהמת חולין טרם שתצא נפשה, ועוד הרבה:</text>
      <text title="לא תנחשו: ">כגון אלו המנחשין בחולדה ובעופות, פתו נפלה מפיו, צבי הפסיקו בדרך:</text>
      <text title="ולא תעוננו: ">לשון עונות ושעות, שאומר יום פלוני יפה להתחיל מלאכה, שעה פלונית קשה לצאת:</text>
    </pasuk>
    <pasuk id="27">
      <text title="לא תקפו פאת ראשכם: ">זה המשוה צדעיו לאחורי אזנו ולפדחתו, ונמצא הקף ראשו עגול סביב, שעל אחורי אזניו עקרי שערו למעלה מצדעיו הרבה:</text>
      <text title="פאת זקנך: ">סוף הזקן וגבוליו. והן חמש שתים בכל לחי ולחי למעלה אצל הראש שהוא רחב ויש בו שתי פאות, ואחת למטה בסנטרו מקום חבור שני הלחיים יחד:</text>
    </pasuk>
    <pasuk id="28">
      <text title="ושרט לנפש: ">כן דרכן של אמוריים להיות משרטין בשרם כשמת להם מת:</text>
      <text title="וכתבת קעקע: ">כתב המחוקה ושקוע שאינו נמחק לעולם שמקעקעו במחט והוא משחיר לעולם:</text>
      <text title="קעקע: ">לשון (במדבר כה ד) והוקע אותם, (שמואל ב כא ו) והוקענום. תוחבין עץ בארץ ותולין אותם עליהם ונמצאו מחוקין ותחובין בקרקע, פורפויינ"ט בלע"ז [נעוץ]:</text>
    </pasuk>
    <pasuk id="29">
      <text title="אל תחלל את בתך להזנותה: ">במוסר בתו פנויה לביאה שלא לשם קידושין:</text>
      <text title="ולא תזנה הארץ: ">אם אתה עושה כן הארץ מזנה את פירותיה לעשותן במקום אחר ולא בארצכם. וכן הוא אומר (ירמיה ג ג) וימנעו רביבים וגו':</text>
    </pasuk>
    <pasuk id="30">
      <text title="ומקדשי תיראו: ">לא יכנס בהר הבית לא במקלו ולא במנעלו ובאפונדתו ובאבק שעל רגליו. ואף על פי שאני מזהירכם על המקדש, את שבתותי תשמורו אין בנין בית המקדש דוחה שבת:</text>
    </pasuk>
    <pasuk id="31">
      <text title="אל תפנו אל האבת: ">אזהרה לבעל אוב וידעוני. בעל אוב זה פיתום המדבר משחיו. וידעוני מכניס עצם חיה ששמה ידוע לתוך פיו והעצם מדבר:</text>
      <text title="אל תבקשו: ">להיות עסוקים בם, שאם תעסקו בם אתם מיטמאין לפני ואני מתעב אתכם:</text>
      <text title="אני ה' אלהיכם: ">דעו את מי אתם מחליפין במי:</text>
    </pasuk>
    <pasuk id="32">
      <text title="מפני שיבה תקום: ">יכול זקן אשמאי, תלמוד לומר זקן, אין זקן אלא שקנה חכמה:</text>
      <text title="והדרת פני זקן: ">איזהו הדור, לא ישב במקומו ולא ידבר במקומו ולא יסתור את דבריו. יכול יעצים עיניו כמי שלא ראהו, לכך נאמר ויראת מאלהיך, שהרי דבר זה מסור ללבו של עושהו, שאין מכיר בו אלא הוא, וכל דבר המסור ללב נאמר בו ויראת מאלהיך:</text>
    </pasuk>
    <pasuk id="33">
      <text title="לא תונו: ">אונאת דברים. לא תאמר לו אמש היית עובד עבודה זרה ועכשיו אתה בא ללמוד תורה שנתנה מפי הגבורה:</text>
    </pasuk>
    <pasuk id="34">
      <text title="כי גרים הייתם: ">מום שבך אל תאמר לחברך:</text>
      <text title="אני ה' אלהיכם: ">אלהיך ואלהיו אני:</text>
    </pasuk>
    <pasuk id="35">
      <text title="לא תעשו עול במשפט: ">אם לדין, הרי כבר נאמר לא תעשו עול במשפט (פסוק טו), ומהו משפט השנוי כאן, הוא המדה והמשקל והמשורה. מלמד שהמודד נקרא דיין, שאם שיקר במדה הרי הוא כמקלקל את הדין וקרוי עול, שנאוי, ומשוקץ, חרם ותועבה. וגורם לחמשה דברים האמורים בדיין מטמא את הארץ, ומחלל את השם, ומסלק את השכינה, ומפיל את ישראל בחרב, ומגלה אותם מארצם:</text>
      <text title="במדה: ">זו מדת הארץ:</text>
      <text title="במשקל: ">כמשמעו:</text>
      <text title="ובמשורה: ">היא מדת הלח:</text>
    </pasuk>
    <pasuk id="36">
      <text title="אבני צדק: ">הם המשקולות ששוקלין כנגדן:</text>
      <text title="איפת: ">היא מדת היבש:</text>
      <text title="הין: ">זו היא מדת הלח:</text>
      <text title="אשר הוצאתי אתכם: ">על מנת כן. דבר אחר אני הבחנתי במצרים בין טפה של בכור לטפה שאינה של בכור, ואני הנאמן להפרע ממי שטומן משקלותיו במלח להונות את הבריות שאין מכירים בהם:</text>
    </pasuk>
  </chapter>
  <chapter id="20">
    <pasuk id="2">
      <text title="ואל בני ישראל תאמר: ">עונשין על האזהרות:</text>
      <text title="מות יומת: ">בבית דין, ואם אין כח לבית דין עם הארץ מסייעין אותן:</text>
      <text title="עם הארץ: ">עם שבגינו נבראת הארץ. דבר אחר עם שעתידין לירש את הארץ ע"י מצות הללו:</text>
    </pasuk>
    <pasuk id="3">
      <text title="אתן את פני: ">פנאי שלי, פונה אני מכל עסקי ועוסק בו:</text>
      <text title="באיש: ">ולא בצבור, שאין כל הצבור נכרתין:</text>
      <text title="כי מזרעו נתן למלך: ">לפי שנאמר מעביר בנו ובתו באש (דברים יח י), בן בנו ובן בתו מנין, תלמוד לומר כי מזרעו נתן למולך. זרע פסול מנין, תלמוד לומר בתתו מזרעו למולך:</text>
      <text title="למען טמא את מקדשי: ">את כנסת ישראל, שהיא מקודשת לי, כלשון (ויקרא כא כג) ולא יחלל את מקדשי:</text>
    </pasuk>
    <pasuk id="4">
      <text title="ואם העלם יעלימו: ">אם העלימו בדבר אחד, סוף שיעלימו בדברים הרבה. אם העלימו סנהדרי קטנה, סוף שיעלימו סנהדרי גדולה:</text>
    </pasuk>
    <pasuk id="5">
      <text title="ובמשפחתו: ">אמר ר' שמעון וכי משפחה מה חטאה, אלא ללמדך שאין לך משפחה שיש בה מוכס שאין כולם מוכסין, שכולם מחפין עליו:</text>
      <text title="והכרתי אתו: ">למה נאמר, לפי שנאמר ובמשפחתו, יכול יהיו כל המשפחה בהכרת, תלמוד לומר אותו. אותו בהכרת ולא כל המשפחה בהכרת, אלא ביסורין:</text>
      <text title="לזנות אחרי המלך: ">לרבות שאר עבודה זרה שעבדה בכך, ואפילו אין זו עבודתה:</text>
    </pasuk>
    <pasuk id="7">
      <text title="והתקדשתם: ">זו פרישות עבודה זרה:</text>
    </pasuk>
    <pasuk id="9">
      <text title="אביו ואמו קלל: ">לרבות לאחר מיתה:</text>
      <text title="דמיו בו: ">זו סקילה, וכן כל מקום שנאמר דמיהם בם, ולמדנו מאוב וידעוני שנאמר בהם באבן ירגמו אותם דמיהם בם (פסוק כז). ופשוטו של מקרא, כמו דמו בראשו (יהושע ב יט), אין נענש על מיתתו אלא הוא, שהוא גרם לעצמו שיהרג:</text>
    </pasuk>
    <pasuk id="10">
      <text title="ואיש: ">פרט לקטן:</text>
      <text title="אשר ינאף את אשת איש: ">פרט לאשת קטן, למדנו שאין לקטן קידושין. ועל איזו אשת איש חייבתי לך:</text>
      <text title="אשר ינאף את אשת רעהו: ">פרט לאשת גוי, למדנו שאין קידושין לגוי:</text>
      <text title="מות יומת הנאף והנאפת: ">כל מיתה האמורה בתורה סתם אינה אלא חנק:</text>
    </pasuk>
    <pasuk id="12">
      <text title="תבל עשו: ">גנאי. לשון אחר מבלבלין זרע האב בזרע הבן:</text>
    </pasuk>
    <pasuk id="13">
      <text title="משכבי אשה: ">מכניס כמכחול בשפופרת:</text>
    </pasuk>
    <pasuk id="14">
      <text title="ישרפו אתו ואתהן: ">אי אתה יכול לומר אשתו הראשונה ישרפו, שהרי נשאה בהיתר ולא נאסרה עליו, אלא אשה ואמה הכתובין כאן, שתיהן לאיסור, שנשא את חמותו ואמה. ויש מרבותינו שאומרים, אין כאן אלא חמותו. ומהו אתהן, את אחת מהן, ולשון יוני הוא הן אחת:</text>
    </pasuk>
    <pasuk id="15">
      <text title="ואת הבהמה תהרגו: ">אם אדם חטא בהמה מה חטאה, אלא מפני שבאה לאדם תקלה על ידה, לפיכך אמר הכתוב תסקל. קל וחומר לאדם שיודע להבחין בין טוב לרע וגורם רעה לחבירו לעבור עבירה. כיוצא בדבר אתה אומר (דברים יב ב) אבד תאבדון את כל המקומות, הרי דברים קל וחומר, מה אילנות שאינן רואין ואינן שומעין על שבאת תקלה על ידם אמרה תורה השחת שרוף וכלה, המטה את חבירו מדרך חיים לדרכי מיתה על אחת כמה וכמה:</text>
    </pasuk>
    <pasuk id="17">
      <text title="חסד הוא: ">לשון ארמי חרפה (בראשית לד יד) חסודא. ומדרשו אם תאמר קין נשא אחותו, חסד עשה המקום לבנות עולמו ממנו, שנאמר (תהלים פט ג) עולם חסד יבנה:</text>
    </pasuk>
    <pasuk id="18">
      <text title="הערה: ">גלה. וכן כל לשון ערוה גלוי הוא, והוי"ו יורדת בתיבה לשם דבר, כמו זעוה, מגזרת (אסתר ה ט) ולא קם ולא זע, וכן אחוה מגזרת אח. והעראה זו נחלקו בה רבותינו, יש אומרים זו נשיקת שמש, ויש אומרים זו הכנסת עטרה:</text>
    </pasuk>
    <pasuk id="19">
      <text title="וערות אחות אמך וגו': ">שנה הכתוב באזהרתן, לומר שהוזהר עליהן בין על אחות אביו ואמו מן האב בין על אחיותיהן מן האם, אבל ערות אשת אחי אביו לא הוזהר אלא על אשת אחי אביו מן האב:</text>
    </pasuk>
    <pasuk id="20">
      <text title="אשר ישכב את דדתו: ">המקרא הזה בא ללמד על כרת האמור למעלה, שהוא בעונש הליכת ערירי:</text>
      <text title="ערירים: ">כתרגומו בלא ולד, ודומה לו (בראשית טו ב) ואנכי הולך ערירי, יש לו בנים קוברן, אין לו בנים מת בלא בנים, לכך שנה בשני מקראות אלו ערירים ימותו ערירים יהיו. ערירים ימותו, אם יהיו לו בשעת עבירה, לא יהיו לו כשימות לפי שקוברן בחייו. ערירים יהיו, שאם אין לו בשעת עבירה, יהיה כל ימיו כמו שהוא עכשיו:</text>
    </pasuk>
    <pasuk id="21">
      <text title="נדה הוא: ">השכיבה הזאת מנודה היא ומאוסה. ורבותינו דרשו לאסור העראה בה כנדה, שהעראה מפורשת בה (פסוק יח) את מקורה הערה (לעיל יח):</text>
    </pasuk>
    <pasuk id="23">
      <text title="ואקץ: ">לשון מיאוס, כמו (בראשית כז מו) קצתי בחיי, כאדם שהוא קץ במזונו:</text>
    </pasuk>
    <pasuk id="25">
      <text title="והבדלתם בין הבהמה הטהרה לטמאה: ">אין צריך לומר בין פרה לחמור, שהרי מובדלין ונכרין הם, אלא בין טהורה לך לטמאה לך, בין שנשחט רובו של סימן לנשחט חציו. וכמה בין רובו לחציו, מלא שערה:</text>
      <text title="אשר הבדלתי לכם לטמא: ">לאסור:</text>
    </pasuk>
    <pasuk id="26">
      <text title="ואבדל אתכם מן העמים להיות לי: ">אם אתם מובדלים מהם הרי אתם שלי, ואם לאו הרי אתם של נבוכדנצר וחביריו. רבי אלעזר בן עזריה אומר מנין שלא יאמר אדם נפשי קצה בבשר חזיר, אי אפשי ללבוש כלאים, אבל יאמר אפשי, ומה אעשה ואבי שבשמים גזר עלי, תלמוד לומר ואבדיל אתכם מן העמים להיות לי, שתהא הבדלתכם מהם לשמי, פורש מן העבירה ומקבל עליו עול מלכות שמים:</text>
    </pasuk>
    <pasuk id="27">
      <text title="כי יהיה בהם אוב וגו': ">כאן נאמר בהם מיתה ולמעלה כרת. עדים והתראה בסקילה, מזיד בלא התראה בהכרת ושגגתם חטאת, וכן בכל חייבי מיתות שנאמר בהם כרת:</text>
    </pasuk>
  </chapter>
  <chapter id="21">
    <pasuk id="1">
      <text title="אמר אל הכהנים: ">אמור ואמרת, להזהיר גדולים על הקטנים:</text>
      <text title="בני אהרן: ">יכול חללים, תלמוד לומר הכהנים:</text>
      <text title="בני אהרן: ">אף בעלי מומין במשמע:</text>
      <text title="בני אהרן: ">ולא בנות אהרן:</text>
      <text title="לא יטמא בעמיו: ">בעוד שהמת בתוך עמיו, יצא מת מצוה:</text>
    </pasuk>
    <pasuk id="2">
      <text title="כי אם לשארו: ">אין שארו אלא אשתו:</text>
    </pasuk>
    <pasuk id="3">
      <text title="הקרובה: ">לרבות את הארוסה:</text>
      <text title="אשר לא היתה לאיש: ">למשכב:</text>
      <text title="לה יטמא: ">מצוה:</text>
    </pasuk>
    <pasuk id="4">
      <text title="לא יטמא בעל בעמיו להחלו: ">לא יטמא לאשתו פסולה שהוא מחולל בה בעודה עמו. וכן פשוטו של מקרא לא יטמא בעל בשארו בעוד שהוא בתוך עמיו, שיש לה קוברין, שאינה מת מצוה, ובאיזה שאר אמרתי, באותו שהוא להחלו, להתחלל הוא מכהונתו:</text>
    </pasuk>
    <pasuk id="5">
      <text title="לא יקרחה קרחה: ">על מת. והלא אף ישראל הוזהרו על כך, אלא לפי שנאמר בישראל (דברים יד א) בין עיניכם, יכול לא יהא חייב על כל הראש, תלמוד לומר בראשם, וילמדו ישראל מהכהנים בגזרה שוה, נאמר כאן קרחה ונאמר להלן בישראל קרחה, מה כאן כל הראש אף להלן כל הראש במשמע, כל מקום שיקרח בראש. ומה להלן על מת, אף כאן על מת:</text>
      <text title="ופאת זקנם לא יגלחו: ">לפי שנאמר בישראל (ויקרא יט כז) ולא תשחית, יכול לקטו במלקט וברהיטני יהא חייב, לכך נאמר לא יגלחו, שאינו חייב אלא על דבר הקרוי גלוח ויש בו השחתה, וזהו תער:</text>
      <text title="ובבשרם לא ישרטו שרטת: ">לפי שנאמר בישראל (ויקרא שם כח) ושרט לנפש לא תתנו, יכול שרט חמש שריטות לא יהא חייב אלא אחת, תלמוד לומר לא ישרטו שרטת, לחייב על כל שריטה ושריטה. שתיבה זו יתירה היא לדרוש, שהיה לו לכתוב לא ישרטו ואני יודע שהיא שרטת:</text>
    </pasuk>
    <pasuk id="6">
      <text title="קדשים יהיו: ">על כרחם יקדישום בית דין בכך:</text>
    </pasuk>
    <pasuk id="7">
      <text title="זנה: ">שנבעלה בעילת ישראל האסור לה, כגון חייבי כריתות או נתין או ממזר:</text>
      <text title="חללה: ">שנולדה מן הפסולים שבכהונה, כגון בת אלמנה מכהן גדול או בת גרושה וחלוצה מכהן הדיוט, וכן שנתחללה מן הכהונה על ידי ביאת אחד מן הפסולים לכהונה:</text>
    </pasuk>
    <pasuk id="8">
      <text title="וקדשתו: ">על כרחו, שאם לא רצה לגרש, הלקהו ויסרהו עד שיגרש:</text>
      <text title="קדש יהיה לך: ">נהוג בו קדושה לפתוח ראשון בכל דבר ולברך ראשון בסעודה:</text>
    </pasuk>
    <pasuk id="9">
      <text title="כי תחל לזנות: ">כשתתחלל על ידי זנות, שהיתה בה זיקת בעל וזנתה או מן האירוסין או מן הנשואין. ורבותינו נחלקו בדבר, והכל מודים שלא דבר הכתוב בפנויה:</text>
      <text title="את אביה היא מחללת: ">חללה ובזתה את כבודו, שאומרים עליו ארור שזו ילד, ארור שזו גדל:</text>
    </pasuk>
    <pasuk id="10">
      <text title="לא יפרע: ">לא יגדל פרע על אבל. ואיזהו גידול פרע, יותר משלשים יום:</text>
    </pasuk>
    <pasuk id="11">
      <text title="ועל כל נפשת מת וגו': ">באהל המת:</text>
      <text title="נפשת מת: ">להביא רביעית דם מן המת שמטמא באהל:</text>
      <text title="לאביו ולאמו לא יטמא: ">לא בא אלא להתיר לו מת מצוה:</text>
    </pasuk>
    <pasuk id="12">
      <text title="ומן המקדש לא יצא: ">אינו הולך אחר המטה. ועוד מכאן למדו רבותינו שכהן גדול מקריב אונן, וכן משמעו, אף אם מתו אביו ואמו אינו צריך לצאת מן המקדש אלא עובד עבודה:</text>
      <text title="ולא יחלל את מקדש: ">שאינו מחלל בכך את העבודה שהתיר לו הכתוב, הא כהן הדיוט שעבד אונן חלל:</text>
    </pasuk>
    <pasuk id="14">
      <text title="וחללה: ">שנולדה מפסולי כהונה:</text>
    </pasuk>
    <pasuk id="15">
      <text title="ולא יחלל זרעו: ">הא אם נשא אחת מן הפסולות, זרעו הימנה חלל מדין קדושת כהונה:</text>
    </pasuk>
    <pasuk id="17">
      <text title="לחם אלהיו: ">מאכל אלהיו, כל סעודה קרויה לחם, כמו (דניאל ה א) עבד לחם רב:</text>
    </pasuk>
    <pasuk id="18">
      <text title="כי כל איש אשר בו מום לא יקרב: ">אינו דין שיקרב, כמו (מלאכי א ח) הקריבהו נא לפחתך:</text>
      <text title="חרם: ">שחוטמו שקוע בין שתי העינים, שכוחל שתי עיניו כאחת:</text>
      <text title="שרוע: ">שאחד מאיבריו גדול מחברו, עינו אחת גדולה ועינו אחת קטנה, או שוקו אחת ארוכה מחברתה:</text>
    </pasuk>
    <pasuk id="20">
      <text title="או גבן: ">שורצילו"ש בלע"ז [בעל גבות ארוכות] שגביני עיניו שערן ארוך ושוכב:</text>
      <text title="או דק: ">שיש לו בעיניו דוק שקורין טיל"א [קרום], כמו (ישעיה מ כב) הנוטה כדוק:</text>
      <text title="או תבלל: ">דבר המבלבל את העין, כגון חוט לבן הנמשך מן הלבן ופוסק בסירא, שהוא עוגל המקיף את השחור, שקוראים פרוניל"א [אישון], והחוט הזה פוסק את העוגל ונכנס בשחור. ותרגום תבלול חיליז, לשון חלזון, שהוא דומה לתולעת אותו החוט. וכן כינוהו חכמי ישראל במומי הבכור חלזון נחש עינב (בכורות לח א):</text>
      <text title="גרב וילפת: ">מיני שחין הם:</text>
      <text title="גרב: ">זו החרס, שחין היבש מבפנים ומבחוץ:</text>
      <text title="ילפת: ">היא חזזית המצרית. ולמה נקראת ילפת שמלפפת והולכת עד יום המיתה, והוא לח מבחוץ ויבש מבפנים. ובמקום אחר קורא לגרב שחין הלח מבחוץ ויבש מבפנים, שנאמר (דברים כח כז) ובגרב ובחרס, כשסמוך גרב אצל חרס קורא לילפת גרב, וכשהוא סמוך אצל ילפת קורא לחרס גרב, כך מפורש בבכורות (מא א):</text>
      <text title="מרוח אשך: ">לפי התרגום מריס פחדין, שפחדיו מרוססים, שביצים שלו כתותין. פחדין כמו (איוב מ יז) גידי פחדיו ישורגו:</text>
    </pasuk>
    <pasuk id="21">
      <text title="כל איש אשר בו מום: ">לרבות שאר מומין:</text>
      <text title="מום בו: ">בעוד מומו בו פסול, הא אם עבר מומו כשר:</text>
      <text title="לחם אלהיו: ">כל מאכל קרוי לחם:</text>
    </pasuk>
    <pasuk id="22">
      <text title="מקדשי הקדשים: ">אלו קדשי הקדשים:</text>
      <text title="ומן הקדשים יאכל: ">אלו קדשים קלים. ואם נאמרו קדשי הקדשים למה נאמרו קדשים קלים, אם לא נאמרו הייתי אומר בקדשי הקדשים יאכל בעל מום, שמצינו שהותרו לזר, שאכל משה בשר המלואים, אבל בחזה ושוק של קדשים קלים לא יאכל, שלא מצינו זר חולק בהן, לכך נאמרו קדשים קלים. כך מפורש בזבחים (קא ב):</text>
    </pasuk>
    <pasuk id="23">
      <text title="אך אל הפרכת: ">להזות שבע הזאות שעל הפרכת:</text>
      <text title="ואל המזבח: ">החיצון. ושניהם הוצרכו להכתב, ומפורש בתורת כהנים:</text>
      <text title="ולא יחלל את מקדשי: ">שאם עבד, עבודתו מחוללת להפסל:</text>
    </pasuk>
    <pasuk id="24">
      <text title="וידבר משה: ">המצוה הזאת:</text>
      <text title="אל אהרן ואל בניו ואל כל בני ישראל: ">להזהיר בית דין על הכהנים:</text>
    </pasuk>
  </chapter>
  <chapter id="22">
    <pasuk id="2">
      <text title="וינזרו: ">אין נזירה אלא פרישה, וכן הוא אומר (יחזקאל יד ז) וינזר מאחרי, (ישעיה א ד) נזורו אחור, יפרשו מן הקדשים בימי טומאתן. דבר אחר: וינזרו מקדשי בני ישראל אשר הם מקדישים לי ולא יחללו את שם קדשי, סרס המקרא ודרשהו, אשר הם מקדשים לי ולא יחללו את שם קדשי:</text>
      <text title="אשר הם מקדשים לי: ">לרבות קדשי כהנים עצמן:</text>
    </pasuk>
    <pasuk id="3">
      <text title="כל איש אשר יקרב: ">אין קריבה זו אלא אכילה, וכן מצינו שנאמרה אזהרת אכילת קדשים בטומאה בלשון נגיעה בכל קדש לא תגע (ויקרא יב ד), אזהרה לאוכל. ולמדוה רבותינו מגזירה שוה. ואי אפשר לומר שחייב על הנגיעה, שהרי נאמר כרת על האכילה בצו את אהרן (ויקרא ז כ - כא) שתי כריתות זו אצל זו, ואם על הנגיעה חייב לא הוצרך לחייבו על האכילה, וכן נדרש בתורת כהנים וכי יש נוגע חייב, אם כן מה תלמוד לומר יקרב, משיכשר לקרב, שאין חייבין עליו משום טומאה, אלא אם כן קרבו מתיריו. ואם תאמר שלש כריתות בטומאת כהנים למה, כבר נדרשו במסכת שבועות אחת לכלל ואחת לפרט וכו' (שבועות ז א):</text>
      <text title="וטמאתו עליו: ">וטומאת האדם עליו, יכול בבשר הכתוב מדבר, וטומאתו של בשר עליו, ובטהור שאכל את הטמא הכתוב מדבר, הרי כבר נאמר (ויק' ז יט) והבשר אשר יגע בכל טמא לא יאכל, אלא על כרחך ממשמעו אתה למד, במי שטומאתו פורחת ממנו הכתוב מדבר, וזהו האדם שיש לו טהרה בטבילה:</text>
      <text title="ונכרתה וגו': ">יכול מצד זה לצד זה, יכרת ממקומו ויתיישב במקום אחר, תלמוד לומר אני ה', בכל מקום אני:</text>
    </pasuk>
    <pasuk id="4">
      <text title="מזרע אהרן: ">אין לי אלא זרעו, גופו מנין, תלמוד לומר והוא צרוע, שיכול הואיל ומקריב אונן יקריב צרוע וזב, תלמוד לומר והוא:</text>
      <text title="עד אשר יטהר: ">ביאת השמש, או אינו אלא טבילה, נאמר כאן וטהר, ונאמר למטה וטהר (פסוק ז) ובא השמש וטהר, מה להלן ביאת שמש, אף כאן ביאת שמש:</text>
      <text title="בכל טמא נפש: ">במי שנטמא במת:</text>
    </pasuk>
    <pasuk id="5">
      <text title="בכל שרץ אשר יטמא לו: ">בשיעור הראוי לטמא, בכעדשה:</text>
      <text title="או באדם: ">במת:</text>
      <text title="אשר יטמא לו: ">כשיעורו לטמא, וזהו כזית:</text>
      <text title="לכל טומאתו: ">לרבות נוגע בזב וזבה, נדה ויולדת ובמצורע:</text>
    </pasuk>
    <pasuk id="6">
      <text title="נפש אשר תגע בו: ">באחד מן הטמאים הללו:</text>
    </pasuk>
    <pasuk id="7">
      <text title="ואחר יאכל מן הקדשים: ">נדרש ביבמות בתרומה, שמותר לאכלה בהערב השמש:</text>
      <text title="מן הקדשים: ">ולא כל הקדשים:</text>
    </pasuk>
    <pasuk id="8">
      <text title="נבלה וטרפה לא יאכל לטמאה בה: ">לענין הטומאה הזהיר כאן, שאם אכל נבלת עוף טהור, שאין לה טומאת מגע ומשא אלא טומאת אכילה בבית הבליעה, אסור לאכול בקדשים. וצריך לומר וטרפה, מי שיש במינו טרפה, יצא נבלת עוף טמא שאין במינו טרפה:</text>
    </pasuk>
    <pasuk id="9">
      <text title="ושמרו את משמרתי: ">מלאכול תרומה בטומאת הגוף:</text>
      <text title="ומתו בו: ">למדנו שהיא מיתה בידי שמים:</text>
    </pasuk>
    <pasuk id="10">
      <text title="לא יאכל קדש: ">בתרומה הכתוב מדבר, שכל הענין דבר בה:</text>
      <text title="תושב כהן ושכיר: ">תושבו של כהן ושכירו, לפיכך תושב זה נקוד פתח, לפי שהוא דבוק. ואיזהו תושב, זה נרצע שהוא קנוי לו עד היובל, ואיזהו שכיר, זה קנוי קנין שנים, שיוצא בשש, בא הכתוב ולמדך כאן שאין גופו קנוי לאדוניו לאכול בתרומתו:</text>
    </pasuk>
    <pasuk id="11">
      <text title="וכהן כי יקנה נפש: ">עבד כנעני שקנוי לגופו:</text>
      <text title="ויליד ביתו: ">אלו בני השפחות. ואשת כהן אוכלת בתרומה מן המקרא הזה, שאף היא קנין כספו. ועוד למד ממקרא אחר (במדבר יח יא) כל טהור בביתך וגו' בספרי:</text>
    </pasuk>
    <pasuk id="12">
      <text title="לאיש זר: ">ללוי ולישראל:</text>
    </pasuk>
    <pasuk id="13">
      <text title="אלמנה וגרושה: ">מן האיש הזר:</text>
      <text title="וזרע אין לה: ">ממנו:</text>
      <text title="ושבה: ">הא אם יש לה זרע ממנו אסורה בתרומה כל זמן שהזרע קיים:</text>
      <text title="וכל זר לא יאכל בו: ">לא בא אלא להוציא את האונן שמותר בתרומה. זרות אמרתי לך, ולא אנינות:</text>
    </pasuk>
    <pasuk id="14">
      <text title="כי יאכל קדש: ">תרומה:</text>
      <text title="ונתן לכהן את הקדש: ">דבר הראוי להיות קדש, שאינו פורע לו מעות אלא פירות של חולין, והן נעשין תרומה:</text>
    </pasuk>
    <pasuk id="15">
      <text title="ולא יחללו וגו': ">להאכילם לזרים:</text>
    </pasuk>
    <pasuk id="16">
      <text title="והשיאו אותם: ">את עצמם יטענו עון באכלם את קדשיהם, שהובדלו לשם תרומה וקדשו ונאסרו עליהם. ואונקלוס שתרגם במיכלהון בסואבא, שלא לצורך תרגמו כן:</text>
      <text title="והשיאו אותם: ">זה אחד משלשה אתים שהיה רבי ישמעאל דורש בתורה שמדברים באדם עצמו, וכן (במדבר ו יג) ביום מלאת ימי נזרו יביא אותו, הוא יביא את עצמו. וכן (דברים לד ו) ויקבור אותו בגיא, הוא קבר את עצמו, כך נדרש בספרי:</text>
    </pasuk>
    <pasuk id="18">
      <text title="נדריהם: ">הרי עלי:</text>
      <text title="נדבותם: ">הרי זו:</text>
    </pasuk>
    <pasuk id="19">
      <text title="לרצנכם: ">הביאו דבר הראוי לרצות אתכם לפני, שיהא לכם לרצון אפיימני"ט בלע"ז [פיוס]. ואיזהו הראוי לרצון:</text>
      <text title="תמים זכר בבקר בכשבים ובעזים: ">אבל בעולת העוף אין צריך תמות וזכרות, ואינו נפסל במום אלא בחסרון אבר:</text>
    </pasuk>
    <pasuk id="21">
      <text title="לפלא נדר: ">להפריש בדיבורו:</text>
    </pasuk>
    <pasuk id="22">
      <text title="עורת: ">שם דבר של מום עורון בלשון נקבה, שלא יהא בו מום של עורת:</text>
      <text title="או שבור: ">לא יהיה:</text>
      <text title="חרוץ: ">ריס של עין שנסדק או שנפגם, וכן שפתו שנסדקה או נפגמה:</text>
      <text title="יבלת: ">ורוא"ה בלע"ז [יבלת]:</text>
      <text title="גרב: ">מין חזזית וכן ילפת. ולשון ילפת, כמו (שופטים טז כט) וילפת שמשון, שאחוזה בו עד יום מיתה, שאין לה רפואה:</text>
      <text title="לא תקריבו: ">שלש פעמים, להזהיר על הקדשן ועל שחיטתן ועל זריקת דמן:</text>
      <text title="ואשה לא תתנו: ">אזהרת הקטרתן:</text>
    </pasuk>
    <pasuk id="23">
      <text title="שרוע: ">אבר גדול מחבירו:</text>
      <text title="וקלוט: ">פרסותיו קלוטות:</text>
      <text title="נדבה תעשה אתו: ">לבדק הבית:</text>
      <text title="ולנדר: ">למזבח:</text>
      <text title="לא ירצה: ">איזהו הקדש בא לרצות, הוי אומר זה הקדש המזבח:</text>
    </pasuk>
    <pasuk id="24">
      <text title="ומעוך וכתות ונתוק וכרות: ">בביצים או בגיד:</text>
      <text title="מעוך: ">ביציו מעוכין ביד:</text>
      <text title="כתות: ">כתושים יותר ממעוך:</text>
      <text title="נתוק: ">תלושין ביד עד שנפסקו חוטים שתלויים בהן, אבל נתונים הם בתוך הכיס, והכיס לא נתלש:</text>
      <text title="וכרות: ">כרותין בכלי ועודן בכיס:</text>
      <text title="ומעוך: ">תרגומו ודימריס, זה לשונו בארמית, לשון כתישה:</text>
      <text title="וכתות: ">תרגומו ודירסיס, כמו (עמוס ו יא) הבית הגדול רסיסים, בקיעות דקות, וכן (שבת פ ב) קנה המרוסס:</text>
      <text title="ובארצכם לא תעשו: ">דבר זה, לסרס שום בהמה וחיה ואפילו טמאה, לכך נאמר בארצכם, לרבות כל אשר בארצכם, שאי אפשר לומר לא נצטוו על הסרוס אלא בארץ, שהרי סרוס חובת הגוף הוא, וכל חובת הגוף נוהגת בין בארץ בין בחוצה לארץ:</text>
    </pasuk>
    <pasuk id="25">
      <text title="ומיד בן נכר: ">נכרי שהביא קרבן ביד כהן להקריבו לשמים לא תקריבו לו בעל מום. ואף על פי שלא נאסרו בעלי מומין לקרבן בני נח אלא אם כן מחוסרי אבר, זאת נוהגת בבמה שבשדות, אבל על המזבח שבמשכן לא תקריבוה, אבל תמימה תקבלו מהם, לכך נאמר למעלה איש איש (לעיל פסוק יח), לרבות את הנכרים שנודרים נדרים ונדבות כישראל:</text>
      <text title="משחתם: ">חבולהון:</text>
      <text title="לא ירצו לכם: ">לכפר עליכם:</text>
    </pasuk>
    <pasuk id="27">
      <text title="כי יולד: ">פרט ליוצא דופן:</text>
    </pasuk>
    <pasuk id="28">
      <text title="אתו ואת בנו: ">נוהג בנקבה, שאסור לשחוט האם והבן או הבת, ואינו נוהג בזכרים, ומותר לשחוט האב והבן [או האב והבת]:</text>
      <text title="אתו ואת בנו: ">אף בנו ואותו במשמע:</text>
    </pasuk>
    <pasuk id="29">
      <text title="לרצנכם תזבחו: ">תחלת זביחתכם הזהרו שתהא לרצון לכם. ומהו הרצון:</text>
      <text title="ביום ההוא יאכל: ">לא בא להזהיר אלא שתהא שחיטה על מנת כן, אל תשחטוהו על מנת לאכלו למחר, שאם תחשבו בו מחשבת פסול לא יהא לכם לרצון. דבר אחר לרצונכם, לדעתכם, מכאן למתעסק שפסול בשחיטת קדשים. ואף על פי שפרט בנאכלים לשני ימים, חזר ופרט בנאכלין ליום אחד שתהא זביחתן על מנת לאכלן בזמנן:</text>
    </pasuk>
    <pasuk id="30">
      <text title="ביום ההוא יאכל: ">לא בא להזהיר אלא שתהא שחיטה על מנת כן, שאם לקבוע לו זמן אכילה, כבר כתוב (ויקרא ז טו) ובשר זבח תודת שלמיו וגו':</text>
      <text title="אני ה': ">דע מי גזר על הדבר ואל יקל בעיניך:</text>
    </pasuk>
    <pasuk id="31">
      <text title="ושמרתם: ">זו המשנה:</text>
      <text title="ועשיתם: ">זה המעשה:</text>
    </pasuk>
    <pasuk id="32">
      <text title="ולא תחללו: ">לעבור על דברי מזידין. ממשמע שנאמר ולא תחללו, מה תלמוד לומר ונקדשתי, מסור עצמך וקדש שמי. יכול ביחיד, תלמוד לומר בתוך בני ישראל, וכשהוא מוסר עצמו, ימסור עצמו על מנת למות, שכל המוסר עצמו על מנת הנס, אין עושין לו נס, שכן מצינו בחנניה מישאל ועזריה שלא מסרו עצמן על מנת הנס, שנאמר (דניאל ג יח) והן לא, ידיע להוא לך מלכא די לאלהך לא איתנא פלחין וגו', מציל ולא מציל, ידיע להוא לך וגו':</text>
    </pasuk>
    <pasuk id="33">
      <text title="המוציא אתכם: ">על מנת כן:</text>
      <text title="אני ה': ">נאמן לשלם שכר:</text>
    </pasuk>
  </chapter>
  <chapter id="23">
    <pasuk id="2">
      <text title="דבר אל בני ישראל וגו' מועדי ה': ">עשה מועדות שיהיו ישראל מלומדין בהם, שמעברים את השנה על גליות שנעקרו ממקומם לעלות לרגל ועדיין לא הגיעו לירושלים:</text>
    </pasuk>
    <pasuk id="3">
      <text title="ששת ימים: ">מה ענין שבת אצל מועדות, ללמדך שכל המחלל את המועדות מעלין עליו כאלו חלל את השבתות. וכל המקיים את המועדות, מעלין עליו כאלו קיים את השבתות:</text>
    </pasuk>
    <pasuk id="4">
      <text title="אלה מועדי ה': ">למעלה מדבר בעבור שנה, וכאן מדבר בקדוש החדש:</text>
    </pasuk>
    <pasuk id="5">
      <text title="בין הערבים: ">משש שעות ולמעלה:</text>
      <text title="פסח לה': ">הקרבת קרבן ששמו פסח:</text>
    </pasuk>
    <pasuk id="8">
      <text title="והקרבתם אשה וגו': ">הם המוספין האמורים בפרשת פנחס ולמה נאמרו כאן, לומר לך שאין המוספין מעכבין זה את זה:</text>
      <text title="והקרבתם אשה לה': ">מכל מקום, אם אין פרים הבא אילים, ואם אין פרים ואילים, הבא כבשים:</text>
      <text title="שבעת ימים: ">כל מקום שנאמר שבעת שם דבר הוא, שבוע של ימים, שטיינ"א בלע"ז [קבוצה של שבעה ימים רצופים], וכן כל לשון שמונת, ששת, חמשת, שלשת:</text>
      <text title="מלאכת עבדה: ">אפילו מלאכות החשובות לכם עבודה וצורך, שיש חסרון כיס בבטלה שלהן, כגון דבר האבד. כך הבנתי מתורת כהנים, דקתני יכול אף חולו של מועד יהא אסור במלאכת עבודה וכו':</text>
    </pasuk>
    <pasuk id="10">
      <text title="ראשית קצירכם: ">שתהא ראשונה לקציר:</text>
      <text title="עמר: ">עשירית האיפה, כך היתה שמה, כמו (שמות טז יח) וימודו בעומר:</text>
    </pasuk>
    <pasuk id="11">
      <text title="והניף: ">כל תנופה מוליך ומביא מעלה ומוריד. מוליך ומביא לעצור רוחות רעות, מעלה ומוריד לעצור טללים רעים:</text>
      <text title="לרצנכם: ">אם תקריבו כמשפט זה, יהיו לרצון לכם:</text>
      <text title="ממחרת השבת: ">ממחרת יום טוב הראשון של פסח, שאם אתה אומר שבת בראשית, אי אתה יודע איזהו:</text>
    </pasuk>
    <pasuk id="12">
      <text title="ועשיתם כבש: ">חובה לעומר הוא בא:</text>
    </pasuk>
    <pasuk id="13">
      <text title="ומנחתו: ">מנחת נסכיו:</text>
      <text title="שני עשרנים: ">כפולה היתה:</text>
      <text title="ונסכה יין רביעית ההין: ">אף על פי שמנחתו כפולה, אין נסכיו כפולים:</text>
    </pasuk>
    <pasuk id="14">
      <text title="וקלי: ">קמח עשוי מכרמל רך שמייבשין אותו בתנור:</text>
      <text title="וכרמל: ">הן קליות שקורין גרניד"ש [שבולים]:</text>
      <text title="בכל משבתיכם: ">נחלקו בו חכמי ישראל, יש שלמדו מכאן שהחדש נוהג בחוצה לארץ, ויש אומרים לא בא אלא ללמד שלא נצטוו על החדש אלא לאחר ירושה וישיבה, משכבשו וחלקו:</text>
    </pasuk>
    <pasuk id="15">
      <text title="ממחרת השבת: ">ממחרת יום טוב:</text>
      <text title="תמימת תהיינה: ">מלמד שמתחיל ומונה מבערב, שאם לא כן אינן תמימות:</text>
    </pasuk>
    <pasuk id="16">
      <text title="השבת השביעת: ">כתרגומו שבועתא שביעתא:</text>
      <text title="עד ממחרת השבת השביעת תספרו: ">ולא עד בכלל, והן ארבעים ותשעה יום:</text>
      <text title="חמשים יום והקרבתם מנחה חדשה לה': ">ביום החמשים תקריבוה. ואומר אני זהו מדרשו, אבל פשוטו עד ממחרת השבת השביעית, שהוא יום חמשים, תספרו. ומקרא מסורס הוא:</text>
      <text title="מנחה חדשה: ">היא המנחה הראשונה שהובאה מן החדש. ואם תאמר, הרי קרבה מנחת העומר, אינה כשאר כל המנחות, שהיא באה מן השעורים:</text>
    </pasuk>
    <pasuk id="17">
      <text title="ממושבתיכם: ">ולא מחוצה לארץ:</text>
      <text title="לחם תנופה: ">לחם תרומה המורם לשם גבוה, וזו היא המנחה החדשה האמורה למעלה:</text>
      <text title="בכורים: ">ראשונה לכל המנחות, אף למנחת קנאות הבאה מן השעורים, לא תקרב מן החדש קודם לשתי הלחם:</text>
    </pasuk>
    <pasuk id="18">
      <text title="על הלחם: ">בגלל הלחם, חובה ללחם:</text>
      <text title="ומנחתם ונסכיהם: ">כמשפט מנחה ונסכים המפורשים בכל בהמה בפרשת נסכים (במדבר טו ד - י) שלשה עשרונים לפר ושני עשרונים לאיל ועשרון לכבש, זו היא המנחה. והנסכים חצי ההין לפר ושלישית ההין לאיל ורביעית ההין לכבש:</text>
    </pasuk>
    <pasuk id="19">
      <text title="ועשיתם שעיר עזים: ">יכול שבעת הכבשים והשעיר האמורים כאן הם שבעת הכבשים והשעיר האמורים בחומש הפקודים, כשאתה מגיע אצל פרים ואילים אינן הם, אמור מעתה אלו לעצמן ואלו לעצמן, אלו קרבו בגלל הלחם ואלו למוספין:</text>
    </pasuk>
    <pasuk id="20">
      <text title="והניף הכהן אתם תנופה: ">מלמד שטעונין תנופה מחיים, יכול כולם, תלמוד לומר על שני כבשים:</text>
      <text title="קדש יהיו: ">לפי ששלמי יחיד קדשים קלים, הוזקק לומר בשלמי צבור שהם קדשי קדשים:</text>
    </pasuk>
    <pasuk id="22">
      <text title="ובקצרכם: ">חזר ושנה לעבור עליהם בשני לאוין. אמר רבי אבדימס ברבי יוסף מה ראה הכתוב ליתנה באמצע הרגלים, פסח ועצרת מכאן וראש השנה ויום הכפורים והחג מכאן, ללמדך שכל הנותן לקט שכחה ופאה לעני כראוי, מעלין עליו כאילו בנה בית המקדש והקריב קרבנותיו בתוכו:</text>
      <text title="תעזב: ">הנח לפניהם והם ילקטו, ואין לך לסייע לאחד מהם:</text>
      <text title="אני ה' אלהיכם: ">נאמן לשלם שכר:</text>
    </pasuk>
    <pasuk id="24">
      <text title="זכרון תרועה: ">זכרון פסוקי זכרונות ופסוקי שופרות, לזכור לכם עקידת יצחק שקרב תחתיו איל:</text>
    </pasuk>
    <pasuk id="25">
      <text title="והקרבתם אשה: ">המוספים האמורים בחומש הפקודים:</text>
    </pasuk>
    <pasuk id="27">
      <text title="אך: ">כל אכין ורקין שבתורה מיעוטין, מכפר הוא לשבים ואינו מכפר על שאינם שבים:</text>
    </pasuk>
    <pasuk id="30">
      <text title="והאבדתי: ">לפי שהוא אומר כרת בכל מקום ואיני יודע מה הוא, כשהוא אומר והאבדתי, למד על הכרת שאינו אלא אבדן:</text>
    </pasuk>
    <pasuk id="31">
      <text title="כל מלאכה וגו': ">לעבור עליו בלאוין הרבה, או להזהיר על מלאכת לילה כמלאכת יום:</text>
    </pasuk>
    <pasuk id="35">
      <text title="מקרא קדש: ">קדשהו בכסות נקיה ובתפלה, ובשאר ימים טובים במאכל ובמשתה ובכסות נקיה ובתפלה:</text>
    </pasuk>
    <pasuk id="36">
      <text title="עצרת הוא: ">עצרתי אתכם אצלי כמלך שזימן את בניו לסעודה לכך וכך ימים, כיון שהגיע זמנן להפטר אמר בני בבקשה מכם, עכבו עמי עוד יום אחד, קשה עלי פרידתכם:</text>
      <text title="כל מלאכת עבדה: ">אפילו מלאכה שהיא עבודה לכם, שאם לא תעשוה יש חסרון כיס בדבר:</text>
      <text title="לא תעשו: ">יכול אף חולו של מועד יהא אסור במלאכת עבודה, תלמוד לומר היא:</text>
    </pasuk>
    <pasuk id="37">
      <text title="עלה ומנחה: ">מנחת נסכים הקריבה עם העולה:</text>
      <text title="דבר יום ביומו: ">חוק הקצוב בחומש הפקודים:</text>
      <text title="דבר יום ביומו: ">הא אם עבר יומו בטל קרבנו:</text>
    </pasuk>
    <pasuk id="39">
      <text title="אך בחמשה עשר יום תחגו: ">קרבן שלמים לחגיגה. יכול תדחה את השבת, תלמוד לומר אך, הואיל ויש לה תשלומין כל שבעה:</text>
      <text title="באספכם את תבואת הארץ: ">שיהא חדש שביעי זה בא בזמן אסיפה, מכאן שנצטוו לעבר את השנים, שאם אין העבור, פעמים שהוא בא באמצע הקיץ או החורף:</text>
      <text title="תחגו: ">שלמי חגיגה:</text>
      <text title="שבעת ימים: ">אם לא הביא בזה יביא בזה. יכול יהא מביאן כל שבעה, תלמוד לומר וחגותם אותו, יום אחד במשמע, ולא יותר. ולמה נאמר שבעה, לתשלומין:</text>
    </pasuk>
    <pasuk id="40">
      <text title="פרי עץ הדר: ">עץ שטעם עצו ופריו שוה:</text>
      <text title="הדר: ">הדר באילנו משנה לשנה, וזהו אתרוג:</text>
      <text title="כפת תמרים: ">חסר וי"ו, למד שאינה אלא אחת:</text>
      <text title="וענף עץ עבת: ">שענפיו קלועים כעבותות וכחבלים, וזהו הדס העשוי כמין קליעה:</text>
    </pasuk>
    <pasuk id="42">
      <text title="האזרח: ">זה אזרח:</text>
      <text title="בישראל: ">לרבות את הגרים:</text>
    </pasuk>
    <pasuk id="43">
      <text title="כי בסכות הושבתי: ">ענני כבוד:</text>
    </pasuk>
  </chapter>
  <chapter id="24">
    <pasuk id="2">
      <text title="צו את בני ישראל: ">זו פרשת מצות הנרות. ופרשת ואתה תצוה לא נאמרה אלא על סדר מלאכת המשכן לפרש צורך המנורה. וכן משמע, ואתה סופך לצוות את בני ישראל על כך:</text>
      <text title="שמן זית זך: ">שלשה שמנים יוצאים מן הזית, הראשון קרוי זך, והן מפורשים במנחות (פט א) ובתורת כהנים:</text>
      <text title="תמיד: ">מלילה ללילה, כמו עולת תמיד שאינה אלא מיום ליום:</text>
    </pasuk>
    <pasuk id="3">
      <text title="לפרכת העדת: ">שלפני הארון, שהוא קרוי עדות. ורבותינו דרשו על נר מערבי, שהוא עדות לכל באי עולם שהשכינה שורה בישראל, שנותן בה שמן כמדת חברותיה וממנה היה מתחיל ובה היה מסיים:</text>
      <text title="יערך אתו אהרן מערב עד בקר: ">יערוך אותו עריכה הראויה למדת כל הלילה, ושיערו חכמים חצי לוג לכל נר ונר, והן כדאי אף ללילי תקופת טבת, ומדה זו הוקבעה להם:</text>
    </pasuk>
    <pasuk id="4">
      <text title="המנרה הטהרה: ">שהיא זהב טהור. דבר אחר על טהרה של מנורה, שמטהרה ומדשנה תחלה מן האפר:</text>
    </pasuk>
    <pasuk id="6">
      <text title="שש המערכת: ">שש חלות המערכה האחת:</text>
      <text title="השלחן הטהר: ">של זהב טהור. דבר אחר על טהרו של שלחן, שלא יהיו הסניפין מגביהין את הלחם מעל גבי השלחן:</text>
    </pasuk>
    <pasuk id="7">
      <text title="ונתת על המערכת: ">על כל אחת משתי המערכות היו שני בזיכי לבונה, מלא קומץ לכל אחת:</text>
      <text title="והיתה: ">הלבונה הזאת:</text>
      <text title="ללחם לאזכרה: ">שאין מן הלחם לגבוה כלום, אלא הלבונה נקטרת כשמסלקין אותו בכל שבת ושבת. והיא לזכרון ללחם, שעל ידה הוא נזכר למעלה, כקומץ שהוא אזכרה למנחה:</text>
    </pasuk>
    <pasuk id="9">
      <text title="והיתה: ">המנחה הזאת, שכל דבר הבא מן התבואה בכלל מנחה הוא:</text>
      <text title="ואכלהו: ">מוסב על הלחם, שהוא לשון זכר:</text>
    </pasuk>
    <pasuk id="10">
      <text title="ויצא בן אשה ישראלית: ">מהיכן יצא, רבי לוי אומר מעולמו יצא. רבי ברכיה אומר מפרשה שלמעלה יצא. לגלג ואמר ביום השבת יערכנו, דרך המלך לאכול פת חמה בכל יום, או שמא פת צוננת של תשעה ימים, בתמיה. ומתניתא אמרה מבית דינו של משה יצא מחוייב. בא ליטע אהלו בתוך מחנה דן, אמרו לו מה טיבך לכאן, אמר להם מבני דן אני. אמרו לו (במדבר ב) איש על דגלו באותות לבית אבותם כתיב. נכנס לבית דינו של משה ויצא מחוייב, עמד וגדף:</text>
      <text title="בן איש מצרי: ">הוא המצרי שהרגו משה:</text>
      <text title="בתוך בני ישראל: ">מלמד שנתגייר:</text>
      <text title="וינצו במחנה: ">על עסקי המחנה:</text>
      <text title="ואיש הישראלי: ">זה שכנגדו, שמיחה בו מטע אהלו:</text>
    </pasuk>
    <pasuk id="11">
      <text title="ויקב: ">כתרגומו ופריש, שנקב שם המיוחד וגדף, והוא שם המפורש ששמע מסיני:</text>
      <text title="ושם אמו שלמית בת דברי: ">שבחן של ישראל שפרסמה הכתוב לזו, לומר, שהיא לבדה היתה זונה:</text>
      <text title="שלמית: ">דהות פטפטה שלם עלך, שלם עלך, שלם עליכון, מפטפטת בדברים שואלת בשלום הכל:</text>
      <text title="בת דברי: ">דברנית היתה מדברת עם כל אדם, לפיכך קלקלה:</text>
      <text title="למטה דן: ">מגיד שהרשע גורם גנאי לו גנאי לאביו גנאי לשבטו, כיוצא בו (שמות לא ו) אהליאב בן אחיסמך למטה דן, שבח לו שבח לאביו שבח לשבטו:</text>
    </pasuk>
    <pasuk id="12">
      <text title="ויניחהו: ">לבדו, ולא הניחו מקושש עמו, ששניהם היו בפרק אחד. ויודעים היו שהמקושש במיתה, שנאמר (שמות לא יד) מחלליה מות יומת אבל לא פורש להם באיזו מיתה, לכך נאמר (במדבר טו לד) כי לא פורש מה יעשה לו. אבל במקלל הוא אומר לפרוש להם, שלא היו יודעים אם חייב מיתה אם לאו:</text>
    </pasuk>
    <pasuk id="14">
      <text title="השמעים: ">אלו העדים:</text>
      <text title="כל: ">להביא את הדיינים:</text>
      <text title="את ידיהם: ">אומרים לו דמך בראשך ואין אנו נענשים במיתתך שאתה גרמת לך:</text>
      <text title="כל העדה: ">במעמד כל העדה. מכאן ששלוחו של אדם כמותו:</text>
    </pasuk>
    <pasuk id="15">
      <text title="ונשא חטאו: ">בכרת, כשאין התראה:</text>
    </pasuk>
    <pasuk id="16">
      <text title="ונקב שם: ">אינו חייב עד שיפרש את השם, ולא המקלל בכינוי:</text>
      <text title="ונקב: ">לשון קללה, כמו (במדבר כג ח) מה אקב:</text>
    </pasuk>
    <pasuk id="17">
      <text title="ואיש כי יכה: ">לפי שנאמר (שמות כא יב) מכה איש ומת, אין לי אלא שהרג את האיש, אשה וקטן מנין, תלמוד לומר כל נפש אדם:</text>
    </pasuk>
    <pasuk id="20">
      <text title="כן ינתן בו: ">פירשו רבותינו, שאינו נתינת מום ממש אלא תשלומי ממון, שמין אותו כעבד, לכך כתוב בו לשון נתינה, דבר הנתון מיד ליד:</text>
    </pasuk>
    <pasuk id="21">
      <text title="ומכה בהמה ישלמנה: ">למעלה דבר בהורג בהמה, וכאן דבר בעושה בה חבורה:</text>
      <text title="ומכה אדם יומת: ">אפילו לא הרגו אלא עשה בו חבורה, שלא נאמר כאן נפש ובמכה אביו ואמו דבר הכתוב ובא להקישו למכה בהמה מה מכה בהמה מחיים, אף מכה אביו ואמו מחיים, פרט למכה לאחר מיתה, לפי שמצינו שהמקללו לאחר מיתה חייב, הוצרך לומר במכה שפטור. ומה בבהמה בחבלה, שאם אין חבלה אין תשלומין, אף מכה אביו ואמו אינו חייב עד שיעשה בהם חבורה:</text>
    </pasuk>
    <pasuk id="22">
      <text title="אני ה' אלהיכם: ">אלהי כולכם, כשם שאני מיחד שמי עליכם כך אני מייחד שמי על הגרים:</text>
    </pasuk>
    <pasuk id="23">
      <text title="ובני ישראל עשו: ">כל המצוה האמורה בסקילה במקום אחר דחייה, רגימה ותלייה:</text>
    </pasuk>
  </chapter>
  <chapter id="25">
    <pasuk id="1">
      <text title="בהר סיני: ">מה ענין שמיטה אצל הר סיני, והלא כל המצות נאמרו מסיני, אלא מה שמיטה נאמרו כללותיה ופרטותיה ודקדוקיה מסיני, אף כולן נאמרו כללותיהן ודקדוקיהן מסיני, כך שנויה בתורת כהנים. ונראה לי שכך פירושה לפי שלא מצינו שמיטת קרקעות שנשנית בערבות מואב במשנה תורה, למדנו שכללותיה ופרטותיה כולן נאמרו מסיני, ובא הכתוב ולמד כאן על כל דבור שנדבר למשה שמסיני היו כולם כללותיהן ודקדוקיהן, וחזרו ונשנו בערבות מואב:</text>
    </pasuk>
    <pasuk id="2">
      <text title="שבת לה': ">לשם ה', כשם שנאמר בשבת בראשית:</text>
    </pasuk>
    <pasuk id="4">
      <text title="יהיה לארץ: ">לשדות ולכרמים:</text>
      <text title="לא תזמר: ">שקוצצין זמורותיה. ותרגומו לא תכסח, ודומה לו (ישעיה לג יב) קוצים כסוחים, (תהלים פ יז) שרופה באש כסוחה:</text>
    </pasuk>
    <pasuk id="5">
      <text title="את ספיח קצירך: ">אפילו לא זרעתה והיא צמחה מן הזרע שנפל בה בעת הקציר, הוא קרוי ספיח:</text>
      <text title="לא תקצור: ">להיות מחזיק בו כשאר קציר, אלא הפקר יהיה לכל:</text>
      <text title="נזירך: ">שהנזרת והפרשת בני אדם מהם ולא הפקרתם:</text>
      <text title="לא תבצר: ">אותם אינך בוצר, אלא מן המופקר:</text>
    </pasuk>
    <pasuk id="6">
      <text title="והיתה שבת הארץ וגו': ">אף על פי שאסרתים עליך, לא באכילה ולא בהנאה אסרתים, אלא שלא תנהוג בהם כבעל הבית, אלא הכל יהיו שוים בה, אתה ושכירך ותושבך:</text>
      <text title="שבת הארץ לכם לאכלה: ">מן השבות אתה אוכל, ואי אתה אוכל מן השמור:</text>
      <text title="לך ולעבדך ולאמתך: ">לפי שנאמר (שמות כג יא) ואכלו אביוני עמך, יכול יהיו אסורים באכילה לעשירים, תלמוד לומר לך ולעבדך ולאמתך, הרי בעלים ועבדים ושפחות אמורים כאן:</text>
      <text title="ולשכירך ולתושבך: ">אף הגוים:</text>
    </pasuk>
    <pasuk id="7">
      <text title="ולבהמתך ולחיה: ">אם חיה אוכלת בהמה לא כל שכן, שמזונותיה עליך, מה תלמוד לומר ולבהמתך, מקיש בהמה לחיה, כל זמן שחיה אוכלת מן השדה האכל לבהמתך מן הבית, כלה לחיה מן השדה כלה לבהמתך מן הבית:</text>
    </pasuk>
    <pasuk id="8">
      <text title="שבתת שנים: ">שמטות שנים. יכול יעשה שבע שנים רצופות שמטה ויעשה יובל אחריהם, תלמוד לומר שבע שנים שבע פעמים, הוי אומר כל שמטה ושמטה בזמנה:</text>
      <text title="והיו לך ימי שבע וגו': ">מגיד לך שאף על פי שלא עשית שמטות עשה יובל לסוף מ"ט שנה. ופשוטו של מקרא יעלה לך חשבון שנות השמטות למספר מ"ט:</text>
    </pasuk>
    <pasuk id="9">
      <text title="והעברת: ">לשון (שמות לו ו) ויעבירו קול במחנה, לשון הכרזה:</text>
      <text title="ביום הכפורים: ">ממשמע שנאמר ביום הכפורים איני יודע שהוא בעשור לחדש, אם כן למה נאמר בעשור לחדש, אלא לומר לך תקיעת עשור לחדש דוחה שבת בכל ארצכם, ואין תקיעת ראש השנה דוחה שבת בכל ארצכם, אלא בבית דין בלבד:</text>
    </pasuk>
    <pasuk id="10">
      <text title="וקדשתם: ">בכניסתה מקדשין אותה בבית דין ואומרים מקודשת השנה:</text>
      <text title="וקראתם דרור: ">לעבדים, בין נרצע, בין שלא כלו לו שש שנים משנמכר. אמר ר' יהודה מהו לשון דרור, כמדייר בי דיירא ומסחר בכל מדינה וכו', שדר בכל מקום שהוא רוצה ואינו ברשות אחרים:</text>
      <text title="יובל הוא: ">שנה זאת מובדלת משאר שנים בנקיבת שם לה לבדה. ומה שמה, יובל שמה, על שם תקיעת שופר:</text>
      <text title="ושבתם איש אל אחזתו: ">שהשדות חוזרות לבעליהן:</text>
      <text title="ואיש אל משפחתו תשבו: ">לרבות את הנרצע:</text>
    </pasuk>
    <pasuk id="11">
      <text title="יובל הוא שנת החמשים שנה: ">מה תלמוד לומר, לפי שנאמר וקדשתם וגו', כדאיתא בראש השנה (ח ב) ובתורת כהנים:</text>
      <text title="את נזריה: ">את הענבים המשומרים. אבל בוצר אתה מן המופקרים, כשם שנאמר בשביעית כך נאמר ביובל, נמצאו שתי שנים קדושות סמוכות זו לזו, שנת מ"ט שמטה ושנת החמישים יובל:</text>
    </pasuk>
    <pasuk id="12">
      <text title="קדש תהיה לכם: ">תופסת דמיה כהקדש. יכול תצא היא לחולין, תלמוד לומר תהיה, בהוויתה תהא:</text>
      <text title="מן השדה תאכלו: ">על ידי השדה אתה אוכל מן הבית, שאם כלה לחיה מן השדה אתה צריך לבער מן הבית, כשם שנאמר בשביעית כך נאמר ביובל:</text>
    </pasuk>
    <pasuk id="13">
      <text title="תשבו איש אל אחזתו: ">והרי כבר נאמר (פסוק י) ושבתם איש אל אחזתו, אלא לרבות המוכר שדהו ועמד בנו וגאלה שחוזרת לאביו ביובל:</text>
    </pasuk>
    <pasuk id="14">
      <text title="וכי תמכרו וגו': ">לפי פשוטו כמשמעו. ועוד יש דרשה מנין כשאתה מוכר, מכור לישראל חברך, תלמוד לומר וכי תמכרו ממכר לעמיתך מכור, ומנין שאם באת לקנות קנה מישראל חברך, תלמוד לומר או קנה מיד עמיתך:</text>
      <text title="אל תונו: ">זו אונאת ממון:</text>
    </pasuk>
    <pasuk id="15">
      <text title="במספר שנים אחר היובל תקנה: ">זהו פשוטו ליישב מקרא על אופניו על האונאה בא להזהיר, כשתמכור או תקנה קרקע דע כמה שנים יש עד היובל. ולפי השנים ותבואות השדה שהיא ראויה לעשות ימכור המוכר ויקנה הקונה, שהרי סופו להחזירה לו בשנת היובל. ואם יש שנים מועטות וזה מוכרה בדמים יקרים הרי נתאנה לוקח, ואם יש שנים מרובות ואכל ממנה תבואות הרבה ולקחה בדמים מועטים הרי נתאנה מוכר, לפיכך צריך לקנותה לפי הזמן. וזהו שנאמר במספר שני תבואות ימכר לך, לפי מנין שני התבואות שתהא עומדת ביד הלוקח תמכור לו. ורבותינו דרשו מכאן, שהמוכר שדהו אינו רשאי לגאול פחות משתי שנים, שתעמוד שתי שנים ביד הלוקח מיום ליום, ואפילו יש שלש תבואות באותן שתי שנים, כגון שמכרה לו בקמותיה. ושני אינו יוצא מפשוטו, כלומר מספר שנים של תבואות, ולא של שדפון, ומעוט שנים שנים:</text>
    </pasuk>
    <pasuk id="16">
      <text title="תרבה מקנתו: ">תמכרנה ביוקר:</text>
      <text title="תמעיט מקנתו: ">תמעיט בדמיה:</text>
    </pasuk>
    <pasuk id="17">
      <text title="ולא תונו איש את עמיתו: ">כאן הזהיר על אונאת דברים, שלא יקניט איש את חברו לא ישיאנו עצה שאינה הוגנת לו לפי דרכו והנאתו של יועץ. ואם תאמר, מי יודע אם נתכוונתי לרעה, לכך נאמר ויראת מאלהיך, היודע מחשבות הוא יודע. כל דבר המסור ללב, שאין מכיר אלא מי שהמחשבה בלבו, נאמר בו ויראת מאלהיך:</text>
    </pasuk>
    <pasuk id="18">
      <text title="וישבתם על הארץ לבטח: ">שבעון שמטה ישראל גולים, שנאמר (ויקרא כו לד) אז תרצה הארץ את שבתותיה והרצת את שבתותיה, ושבעים שנה של גלות בבל, כנגד שבעים שמטות שבטלו היו:</text>
    </pasuk>
    <pasuk id="19">
      <text title="ונתנה הארץ וגו' וישבתם לבטח עליה: ">שלא תדאגו משנת בצורת:</text>
      <text title="ואכלתם לשבע: ">אף בתוך המעים תהא בו ברכה:</text>
    </pasuk>
    <pasuk id="20">
      <text title="ולא נאסף: ">אל הבית:</text>
      <text title="את תבואתנו: ">כגון יין ופירות האילן וספיחין הבאים מאליהם:</text>
    </pasuk>
    <pasuk id="21">
      <text title="לשלש השנים: ">למקצת הששית מניסן ועד ראש השנה, ולשביעית ולשמינית, שיזרעו בשמינית במרחשון ויקצרו בניסן:</text>
    </pasuk>
    <pasuk id="22">
      <text title="עד השנה התשיעת: ">עד חג הסכות של תשיעית, שהיא עת בוא תבואתה של שמינית לתוך הבית, שכל ימות הקיץ היו בשדה בגרנות, ובתשרי הוא עת האסיף לבית. ופעמים שהיתה צריכה לעשות לארבע שנים, בששית שלפני השמטה השביעית, שהן בטלין מעבודת קרקע שתי שנים רצופות השביעית והיובל, ומקרא זה נאמר בשאר השמטות כולן:</text>
    </pasuk>
    <pasuk id="23">
      <text title="והארץ לא תמכר: ">ליתן לאו על חזרת שדות לבעלים ביובל, שלא יהא הלוקח כובשה:</text>
      <text title="לצמתת: ">לפסיקה, למכירה פסוקה עולמית:</text>
      <text title="כי לי הארץ: ">אל תרע עינך בה שאינה שלך:</text>
    </pasuk>
    <pasuk id="24">
      <text title="ובכל ארץ אחזתכם: ">לרבות בתים ועבד עברי, ודבר זה מפורש בקידושין בפרק ראשון (דף כא א). ולפי פשוטו סמוך לפרשה שלאחריו, שהמוכר אחוזתו רשאי לגאלה לאחר שתי שנים או הוא או קרובו, ואין הלוקח יכול לעכב:</text>
    </pasuk>
    <pasuk id="25">
      <text title="כי ימוך אחיך ומכר: ">מלמד שאין אדם רשאי למכור שדהו אלא מחמת דוחק עוני:</text>
      <text title="מאחזתו: ">ולא כולה, למד דרך ארץ שישייר שדה לעצמו:</text>
      <text title="וגאל את ממכר אחיו: ">ואין הלוקח יכול לעכב:</text>
    </pasuk>
    <pasuk id="26">
      <text title="ואיש כי לא יהיה לו גאל: ">וכי יש לך אדם בישראל שאין לו גואלים, אלא גואל שיוכל לגאול ממכרו:</text>
    </pasuk>
    <pasuk id="27">
      <text title="וחשב את שני ממכרו: ">כמה שנים היו עד היובל, כך וכך. ובכמה מכרתיה לך בכך וכך. עתיד היית להחזירה ביובל, נמצאת קונה מספר התבואות כפי חשבון של כל שנה. אכלת אותה שלש שנים או ארבע הוצא את דמיהן מן החשבון וטול את השאר, וזהו והשיב את העדף - בדמי המקח על האכילה שאכלה, ויתנם ללוקח:</text>
      <text title="לאיש אשר מכר לו: ">המוכר הזה שבא לגאלה:</text>
    </pasuk>
    <pasuk id="28">
      <text title="די השיב לו: ">מכאן שאינו גואל לחצאין:</text>
      <text title="עד שנת היובל: ">שלא יכנס לתוך אותה שנה כלום, שהיובל משמט בתחלתו:</text>
    </pasuk>
    <pasuk id="29">
      <text title="בית מושב עיר חומה: ">בית בתוך עיר המוקפת חומה מימות יהושע בן נון:</text>
      <text title="והיתה גאלתו: ">לפי שנאמר בשדה שיכול לגאלה משתי שנים ואילך כל זמן שירצה ובתוך שתי שנים הראשונים אינו יכול לגאלה, הוצרך לפרש בזה שהוא חלוף, שאם רצה לגאול בשנה ראשונה גואלה, ולאחר מכאן אינו גואלה:</text>
      <text title="והיתה גאלתו: ">של בית:</text>
      <text title="ימים: ">ימי שנה שלימה קרויים ימים, וכן (בראשית כד נה) תשב הנערה אתנו ימים:</text>
    </pasuk>
    <pasuk id="30">
      <text title="וקם הבית וגו' לצמיתת: ">יצא מכחו של מוכר ועומד בכחו של קונה:</text>
      <text title="אשר לא חמה: ">לו קרינן, אמרו רז"ל אף על פי שאין לו עכשיו, הואיל והיתה לו קודם לכן. ועיר נקבה היא והוצרך לכתוב לה, אלא מתוך שצריך לכתוב לא בפנים, תקנו לו במסורת, זה נופל על זה:</text>
      <text title="לא יצא ביבל: ">אמר רב ספרא אם פגע בו יובל בתוך שנתו לא יצא:</text>
    </pasuk>
    <pasuk id="31">
      <text title="ובתי החצרים: ">כתרגומו פצחין, עיירות פתוחות מאין חומה. ויש הרבה בספר יהושע (יהושע יג כח) הערים וחצריהם, (בראשית כה טז) בחצריהם ובטירותם:</text>
      <text title="על שדה הארץ יחשב: ">הרי הן כשדות הנגאלים עד היובל ויוצאין ביובל לבעלים אם לא נגאלו:</text>
      <text title="גאלה תהיה לו: ">מיד אם ירצה. ובזה יפה כחו מכח שדות, שהשדות אין נגאלות עד שתי שנים:</text>
      <text title="וביבל יצא: ">בחנם:</text>
    </pasuk>
    <pasuk id="32">
      <text title="וערי הלוים: ">ארבעים ושמנה עיר שנתנו להם:</text>
      <text title="גאלת עולם: ">גואל מיד אפילו לפני שתי שנים, אם מכרו שדה משדותיהם הנתונות להם באלפים אמה סביבות הערים, או אם מכרו בית בעיר חומה, גואלין לעולם, ואינו חלוט לסוף שנה:</text>
    </pasuk>
    <pasuk id="33">
      <text title="ואשר יגאל מן הלוים: ">ואם יקנה בית או עיר מהם:</text>
      <text title="ויצא ביבל: ">אותו ממכר של בית או של עיר וישוב ללוי שמכרו, ולא יהיה חלוט כשאר בתי ערי חומה של ישראל. וגאולה זו לשון מכירה. דבר אחר לפי שנאמר גאולת עולם תהיה ללוים (פסוק לב), יכול לא דבר הכתוב אלא בלוקח ישראל שקנה בית בערי הלוים, אבל לוי שקנה מלוי יהיה חלוט, תלמוד לומר ואשר יגאל מן הלוים, אף [לוי] הגואל מיד לוי גואל גאולת עולם:</text>
      <text title="ויצא ממכר בית: ">הרי זו מצוה אחרת, ואם לא גאלה יוצאה ביובל, ואינו נחלט לסוף שנה כבית של ישראל:</text>
      <text title="כי בתי ערי הלוים הוא אחזתם: ">לא היה להם נחלת שדות וכרמים אלא ערים לשבת ומגרשיהם, לפיכך הם להם במקום שדות, ויש להם גאולה כשדות, כדי שלא תופקע נחלתם מהם:</text>
    </pasuk>
    <pasuk id="34">
      <text title="ושדה מגרש עריהם לא ימכר: ">מכר גזבר, שאם הקדיש בן לוי את שדהו ולא גאלה ומכרה גזבר, אינה יוצאה לכהנים ביובל, כמו שנאמר בישראל (ויק' כז כ) ואם מכר את השדה לאיש אחר לא יגאל עוד, אבל בן לוי גואל לעולם:</text>
    </pasuk>
    <pasuk id="35">
      <text title="והחזקת בו: ">אל תניחהו שירד ויפול ויהיה קשה להקימו, אלא חזקהו משעת מוטת היד. למה זה דומה, למשאוי שעל החמור, עודהו על החמור אחד תופס בו ומעמידו, נפל לארץ, חמשה אין מעמידין אותו:</text>
      <text title="גר ותושב: ">אף אם הוא גר או תושב, ואיזהו תושב, כל שקבל עליו שלא לעבוד עבודה זרה, ואוכל נבלות:</text>
    </pasuk>
    <pasuk id="36">
      <text title="נשך ותרבית: ">חד שווינהו רבנן, ולעבור עליו בשני לאוין:</text>
      <text title="ויראת מאלהיך: ">לפי שדעתו של אדם נמשכת אחר הרבית וקשה לפרוש הימנו ומורה לעצמו היתר בשביל מעותיו שהיו בטלות אצלו, הוצרך לומר ויראת מאלהיך. או התולה מעותיו בנכרי, כדי להלוותם לישראל ברבית, הרי זה דבר המסור ללבו של אדם ומחשבתו, לכך הוצרך לומר ויראת מאלהיך:</text>
    </pasuk>
    <pasuk id="38">
      <text title="אשר הוצאתי וגו': ">והבחנתי בין בכור לשאינו בכור, אף אני יודע ונפרע מן המלוה מעות לישראל ברבית ואומר של נכרי הם. דבר אחר אשר הוצאתי אתכם מארץ מצרים על מנת שתקבלו עליכם מצותי אפילו הן כבדות עליכם:</text>
      <text title="לתת לכם את ארץ כנען: ">בשכר שתקבלו מצותי:</text>
      <text title="להיות לכם לא-להים: ">שכל הדר בארץ ישראל אני לו לא-להים, וכל היוצא ממנה כעובד עבודה זרה:</text>
    </pasuk>
    <pasuk id="39">
      <text title="עבדת עבד: ">עבודה של גנאי, שיהא ניכר בה כעבד, שלא יוליך כליו אחריו לבית המרחץ ולא ינעול לו מנעליו:</text>
    </pasuk>
    <pasuk id="40">
      <text title="כשכיר כתושב: ">עבודת קרקע ומלאכת אומנות כשאר שכירים התנהג בו:</text>
      <text title="עד שנת היבל: ">אם פגע בו יובל לפני שש שנים, היובל מוציאו:</text>
    </pasuk>
    <pasuk id="41">
      <text title="הוא ובניו עמו: ">אמר רבי שמעון אם הוא נמכר בניו מי מכרן, אלא מכאן שרבו חייב במזונות בניו:</text>
      <text title="ואל אחזת אבתיו: ">אל כבוד אבותיו, ואין לזלזלו בכך:</text>
    </pasuk>
    <pasuk id="42">
      <text title="כי עבדי הם: ">שטרי קודם:</text>
      <text title="לא ימכרו ממכרת עבד: ">בהכרזה כאן יש עבד למכור, ולא יעמידנו על אבן הלקח:</text>
    </pasuk>
    <pasuk id="43">
      <text title="לא תרדה בו בפרך: ">מלאכה שלא לצורך, כדי לענותו. אל תאמר לו החם לי את הכוס הזה, והוא אינו צריך, עדור תחת הגפן עד שאבוא. שמא תאמר אין מכיר בדבר אם לצורך אם לאו, ואומר אני לו שהוא לצורך, הרי הדבר הזה מסור ללב, לכך נאמר ויראת:</text>
    </pasuk>
    <pasuk id="44">
      <text title="ועבדך ואמתך אשר יהיו לך: ">אם תאמר אם כן במה אשתמש. בעבדי איני מושל, באומות איני נוחל, שהרי הזהרתני (דברים כ טז) לא תחיה כל נשמה, אלא מי ישמשני:</text>
      <text title="מאת הגוים: ">הם יהיו לך לעבדים:</text>
      <text title="אשר סביבתיכם: ">ולא שבתוך גבול ארצכם, שהרי בהם אמרתי לא תחיה כל נשמה:</text>
    </pasuk>
    <pasuk id="45">
      <text title="וגם מבני התושבים: ">שבאו מסביבותיכם לישא נשים בארצכם וילדו להם, הבן הולך אחר האב, ואינו בכלל לא תחיה, אלא אתה מותר לקנותו כעבד:</text>
      <text title="מהם תקנו: ">אותם תקנו:</text>
    </pasuk>
    <pasuk id="46">
      <text title="והתנחלתם אתם לבניכם: ">החזיקו בהם לנחלה לצורך בניכם אחריכם. ולא יתכן לפרש הנחילום לבניכם, שאם כן היה לו לכתוב והנחלתם אותם לבניכם. והתנחלתם כמו והתחזקתם:</text>
      <text title="איש באחיו: ">להביא נשיא בעמיו ומלך במשרתיו שלא לרדות בפרך:</text>
    </pasuk>
    <pasuk id="47">
      <text title="יד גר ותושב: ">גר והוא תושב, כתרגומו ערל תותב, וסופו מוכיח ונמכר לגר תושב:</text>
      <text title="וכי תשיג יד גר ותושב עמך: ">מי גרם לו שיעשיר, דבוקו עמך:</text>
      <text title="ומך אחיך עמו: ">מי גרם לו שימוך, דבוקו עמו, על ידי שלמד ממעשיו:</text>
      <text title="משפחת גר: ">זהו הגוי. כשהוא אומר לעקר זה הנמכר לעבודה זרה עצמה להיות לה שמש, ולא לאלהות, אלא לחטוב עצים ולשאוב מים:</text>
    </pasuk>
    <pasuk id="48">
      <text title="גאלה תהיה לו: ">מיד, אל תניחהו שיטמע עד שנת היובל, שהרי כל עצמו לא קנאו אלא לעובדו עד היובל, שהרי ביובל יצא, כמו שנאמר למטה (פסוק נד) ויצא בשנת היובל. ובגוי שתחת ידך הכתוב מדבר ואף על פי כן לא תבא עליו בעקיפין, מפני חלול השם, אלא כשבא ליגאל ידקדק בחשבון לפי המגיע בכל שנה ושנה ינכה לו הגוי מן דמיו, אם היו עשרים שנה משנמכר עד היובל וקנאו בעשרים מנה, נמצא שקנה הגוי עבודת שנה במנה, ואם שהה זה אצלו חמש שנים ובא ליגאל, ינכה לו חמשה מנים ויתן לו העבד ט"ו מנים, וזהו והיה כסף ממכרו במספר שנים:</text>
    </pasuk>
    <pasuk id="50">
      <text title="כימי שכיר יהיה עמו: ">חשבון המגיע לכל שנה ושנה יחשב כאלו נשכר עמו כל שנה במנה וינכה לו:</text>
    </pasuk>
    <pasuk id="51">
      <text title="אם עוד רבות בשנים: ">עד היובל:</text>
      <text title="לפיהן: ">הכל כמו שפירשתי:</text>
    </pasuk>
    <pasuk id="53">
      <text title="לא ירדנו בפרך לעיניך: ">כלומר ואתה רואה:</text>
    </pasuk>
    <pasuk id="54">
      <text title="ואם לא יגאל באלה: ">באלה הוא נגאל, ואינו נגאל בשש:</text>
      <text title="הוא ובניו עמו: ">הנכרי חייב במזונות בניו כישראל:</text>
    </pasuk>
    <pasuk id="55">
      <text title="כי לי בני ישראל עבדים: ">שטרי קודם:</text>
      <text title="אני ה' אלהיכם: ">כל המשעבדן מלמטה כאלו משעבדן מלמעלה:</text>
    </pasuk>
  </chapter>
  <chapter id="26">
    <pasuk id="1">
      <text title="לא תעשו לכם אלילם: ">כנגד זה הנמכר לגוי, שלא יאמר הואיל ורבי מגלה עריות אף אני כמותו, הואיל ורבי עובד עבודה זרה אף אני כמותו, הואיל ורבי מחלל שבת אף אני כמותו, לכך נאמרו מקראות הללו. ואף הפרשיות הללו נאמרו על הסדר בתחלה הזהיר על השביעית, ואם חמד ממון ונחשד על השביעית סופו למכור מטלטליו, לכך סמך לה וכי תמכרו ממכר (ויק' כה יד), מה כתיב ביה או קנה מיד עמיתך (שם), דבר הנקנה מיד ליד. לא חזר בו, סוף מוכר אחוזתו. לא חזר בו, סוף מוכר את ביתו. לא חזר בו, סוף לוה ברבית. כל אלו האחרונות קשות מן הראשונות. לא חזר בו, סוף מוכר את עצמו. לא חזר בו, לא דיו לישראל אלא אפילו לגוי:</text>
      <text title="ואבן משכית: ">לשון כסוי, כמו (שמות לג כב) ושכותי כפי, שמכסין הקרקע ברצפת אבנים:</text>
      <text title="להשתחות עליה: ">אפילו לשמים, לפי שהשתחואה בפשוט ידים ורגלים היא, ואסרה תורה לעשות כן חוץ מן המקדש:</text>
    </pasuk>
    <pasuk id="2">
      <text title="אני ה': ">נאמן לשלם שכר:</text>
    </pasuk>
    <pasuk id="3">
      <text title="אם בחקתי תלכו: ">יכול זה קיום המצות, כשהוא אומר ואת מצותי תשמרו, הרי קיום המצות אמור, הא מה אני מקיים אם בחקתי תלכו, שתהיו עמלים בתורה:</text>
      <text title="ואת מצותי תשמרו: ">הוו עמלים בתורה על מנת לשמור ולקיים, כמו שנאמר (דברים ה א) ולמדתם אותם ושמרתם לעשותם:</text>
    </pasuk>
    <pasuk id="4">
      <text title="בעתם: ">בשעה שאין דרך בני אדם לצאת, כגון בלילי שבתות ובלילי ימים טובים:</text>
      <text title="ועץ השדה: ">הן אילני סרק, ועתידין לעשות פירות:</text>
    </pasuk>
    <pasuk id="5">
      <text title="והשיג לכם דיש את בציר: ">שיהא הדיש מרובה ואתם עסוקים בו עד הבציר, ובבציר תעסקו עד שעת הזרע:</text>
      <text title="ואכלתם לחמכם לשבע: ">אוכל קמעא והוא מתברך במעיו:</text>
    </pasuk>
    <pasuk id="6">
      <text title="ונתתי שלום: ">שמא תאמרו הרי מאכל והרי משתה, אם אין שלום אין כלום, תלמוד לומר אחר כל זאת ונתתי שלום בארץ, מכאן שהשלום שקול כנגד הכל. וכן הוא אומר עושה שלום ובורא את הכל:</text>
      <text title="וחרב לא תעבר בארצכם: ">אין צריך לומר שלא יבאו למלחמה, אלא אפילו לעבור דרך ארצכם ממדינה למדינה:</text>
    </pasuk>
    <pasuk id="7">
      <text title="לפניכם לחרב: ">איש בחרב רעהו:</text>
    </pasuk>
    <pasuk id="8">
      <text title="ורדפו מכם: ">מן החלשים שבכם, ולא מן הגבורים שבכם:</text>
      <text title="חמשה מאה ומאה מכם רבבה: ">וכי כך הוא החשבון, והלא לא היה צריך לומר אלא מאה מכם שני אלפים ירדופו, אלא אינו דומה מועטין העושין את התורה למרובין העושין את התורה:</text>
      <text title="ונפלו איביכם וגו': ">שיהיו נופלין לפניכם שלא כדרך הארץ:</text>
    </pasuk>
    <pasuk id="9">
      <text title="ופניתי אליכם: ">אפנה מכל עסקי לשלם שכרכם, משל למה הדבר דומה, למלך ששכר פועלים וכו', כדאיתא בתורת כהנים:</text>
      <text title="והפריתי אתכם: ">בפריה ורביה:</text>
      <text title="והרביתי אתכם: ">בקומה זקופה:</text>
      <text title="והקימתי את בריתי אתכם: ">ברית חדשה, לא כברית הראשונה שהפרתם אותה, אלא ברית חדשה שלא תופר, שנאמר (ירמיה לא ל) וכרתי את בית ישראל ואת בית יהודה ברית חדשה לא כברית הראשונה:</text>
    </pasuk>
    <pasuk id="10">
      <text title="ואכלתם ישן נושן: ">הפירות יהיו משתמרין וטובים להתיישן, שיהא ישן הנושן של שלש שנים יפה לאכול משל אשתקד:</text>
      <text title="וישן מפני חדש תוציאו: ">שיהיו הגרנות מלאות חדש והאוצרות מלאות ישן, וצריכים אתם לפנות האוצרות למקום אחר לתת החדש לתוכן:</text>
    </pasuk>
    <pasuk id="11">
      <text title="ונתתי משכני: ">זה בית המקדש:</text>
      <text title="ולא תגעל נפשי: ">אין רוחי קצה בכם. כל געילה לשון פליטת דבר הבלוע בדבר אחר, כמו (שמואל ב' א כא) כי שם נגעל מגן גבורים, לא קבל המשיחה שמושחין מגן של עור בחלב מבושל, כדי להחליק מעליו מכת חץ או חנית, שלא יקוב העור:</text>
    </pasuk>
    <pasuk id="12">
      <text title="והתהלכתי בתוככם: ">אטייל עמכם בגן עדן כאחד מכם, ולא תהיו מזדעזעים ממני. יכול לא תיראו ממני, תלמוד לומר והייתי לכם לא-להים:</text>
    </pasuk>
    <pasuk id="13">
      <text title="אני ה' אלהיכם: ">כדאי אני שתאמינו בי שאני יכול לעשות כל אלה, שהרי הוצאתי אתכם מארץ מצרים ועשיתי לכם נסים גדולים:</text>
      <text title="מטת: ">כמין יתד [התחובה] בשני ראשי העול המעכבים המוסרה שלא תצא מראש השור ויתיר הקשר, כמו (ירמיה כז ב) עשה לך מוסרות ומוטות קוניונגל"א בלע"ז [רצועת העול]:</text>
      <text title="קוממיות: ">בקומה זקופה:</text>
    </pasuk>
    <pasuk id="14">
      <text title="ואם לא תשמעו לי: ">להיות עמלים בתורה, לדעת מדרש חכמים. יכול לקיום המצות, כשהוא אומר ולא תעשו וגו', הרי קיום מצות אמור, הא מה אני מקיים ואם לא תשמעו לי, להיות עמלים בתורה. ומה תלמוד לומר לי, אין לי אלא זה המכיר את רבונו ומתכוין למרוד בו, וכן בנמרוד (בראשית י ט) גבור ציד לפני ה', שמכירו ומתכוין למרוד בו, וכן באנשי סדום (שם יג יג) רעים וחטאים לה' מאד, מכירים את רבונם ומתכוונים למרוד בו:</text>
      <text title="ולא תעשו: ">משלא תלמדו לא תעשו הרי שתי עבירות:</text>
    </pasuk>
    <pasuk id="15">
      <text title="ואם בחקתי תמאסו: ">מואס באחרים העושים:</text>
      <text title="משפטי תגעל נפשכם: ">שונא החכמים:</text>
      <text title="לבלתי עשות: ">מונע את אחרים מעשות:</text>
      <text title="את כל מצותי: ">כופר המצוות שלא צויתים, לכך נאמר את כל מצותי, ולא נאמר את כל המצות:</text>
      <text title="להפרכם את בריתי: ">כופר בעיקר הרי שבע עבירות, הראשונה גוררת השניה, וכן עד השביעית ואלו הן לא למד, ולא עשה, מואס באחרים העושים, שונא את החכמים, מונע את האחרים, כופר במצות, כופר בעיקר:</text>
    </pasuk>
    <pasuk id="16">
      <text title="והפקדתי עליכם: ">וצויתי עליכם:</text>
      <text title="שחפת: ">חולי שמשחף את הבשר, אנפולי"ש בלע"ז [בועות], דומה לנפוח שהוקלה נפיחתו ומראית פניו זעופה:</text>
      <text title="קדחת: ">חולי שמקדיח את הגוף ומחממו ומבעירו, כמו (דברים לב כב) כי אש קדחה באפי:</text>
      <text title="מכלות עינים ומדיבת נפש: ">העינים צופות וכלות לראות שיקל וירפא, וסוף שלא ירפא, וידאבו הנפשות של משפחתו במותו. כל תאוה שאינה באה ותוחלת ממושכה קרויה כליון עינים:</text>
      <text title="וזרעתם לריק: ">תזרעו ולא תצמח, ואם תצמח ואכלוהו אויביכם:</text>
    </pasuk>
    <pasuk id="17">
      <text title="ונתתי פני: ">פנאי שלי, פונה אני מכל עסקי להרע לכם:</text>
      <text title="ורדו בכם שנאיכם: ">כמשמעו ישלטו בכם. אגדת תורת כהנים מפרשה זו:</text>
      <text title=" אף אני אעשה זאת: ">איני מדבר אלא באף, וכן והלכתי אף אני עמכם בקרי (פסוק כד):</text>
      <text title="והפקדתי עליכם: ">שיהיו המכות פוקדות אתכם מזו לזו, עד שהראשונה פקודה אצלכם אביא אחרת ואסמכנה לה:</text>
      <text title="בהלה: ">מכה המבהלת את הבריות, ואיזו, זו מכת מותן:</text>
      <text title="את השחפת: ">יש לך אדם שהוא חולה ומוטל במטה אבל בשרו שמור עליו, תלמוד לומר שחפת, שהוא נשחף. או עתים שהוא נשחף אבל נוח ואינו מקדיח, תלמוד לומר ואת הקדחת, מלמד שהוא מקדיח. או עתים שהוא מקדיח אבל סבור הוא בעצמו שיחיה, תלמוד לומר מכלות עינים. או הוא אינו סבור בעצמו שיחיה אבל אחרים סבורים שיחיה, תלמוד לומר ומדיבות נפש:</text>
      <text title="וזרעתם לריק זרעכם: ">זורעה ואינה מצמחת, ומעתה מה אויביכם באים ואוכלים, ומה תלמוד לומר ואכלוהו אויביכם, הא כיצד, זורעה שנה ראשונה ואינה מצמחת, שנה שניה מצמחת ואויבים באים ומוצאים תבואה לימי המצור, ושבפנים מתים ברעב, שלא לקטו תבואה אשתקד. דבר אחר וזרעתם לריק זרעכם, כנגד הבנים והבנות הכתוב מדבר, שאתה עמל בהם ומגדלן, והחטא בא ומכלה אותם, שנאמר (איכה ב כב) אשר טפחתי ורביתי אויבי כלם:</text>
      <text title="ונתתי פני בכם: ">כמו שנאמר בטובה ופניתי אליכם, כך נאמר ברעה ונתתי פני. משלו משל, למלך שאמר לעבדיו פונה אני מכל עסקי ועוסק אני עמכם [לרעה]:</text>
      <text title="ונגפתם לפני איביכם: ">שיהא המות הורג אתכם מבפנים ובעלי דבביכון מקיפין אתכם מבחוץ:</text>
      <text title="ורדו בכם שנאיכם: ">שאיני מעמיד שונאים אלא מכם ובכם, שבשעה שאומות העולם עומדים על ישראל אינם מבקשים אלא מה שבגלוי, שנאמר (שופטים ו ג - ד) והיה אם זרע ישראל ועלה מדין ועמלק ובני קדם וגו' ויחנו עליהם וישחיתו את יבול הארץ, אבל בשעה שאעמיד עליכם מכם ובכם, הם מחפשים אחר המטמוניות שלכם, וכן הוא אומר (מיכה ג ג) ואשר אכלו שאר עמי ועורם מעליהם הפשיטו וגו':</text>
      <text title="ונסתם: ">מפני אימה:</text>
      <text title="ואין רדף אתכם: ">מבלי כח:</text>
    </pasuk>
    <pasuk id="18">
      <text title="ואם עד אלה: ">ואם בעוד אלה המכות עמכם לא תשמעו:</text>
      <text title="ויספתי: ">עוד יסורין אחרים:</text>
      <text title="שבע על חטאתיכם: ">שבע פורעניות על שבע העבירות האמורות למעלה:</text>
    </pasuk>
    <pasuk id="19">
      <text title="ושברתי את גאון עזכם: ">זה בית המקדש, וכן הוא אומר (יחזקאל כד כא) הנני מחלל את מקדשי גאון עוזכם:</text>
      <text title="ונתתי את שמיכם כברזל ואת ארצכם כנחשה: ">זו קשה משל משה, ששם הוא אומר (דברים כח כג) והיו שמיך אשר על ראשך נחשת וגו', שיהיו השמים מזיעין כדרך שהנחשת מזיעה והארץ אינה מזיעה כדרך שאין הברזל מזיע והיא משמרת פירותיה, אבל כאן השמים לא יהיו מזיעין כדרך שאין הברזל מזיע ויהא חורב בעולם והארץ תהא מזיעה כדרך שהנחשת מזיעה והיא מאבדת פירותיה:</text>
    </pasuk>
    <pasuk id="20">
      <text title="ותם לריק כחכם: ">הרי אדם שלא עמל שלא חרש שלא זרע שלא נכש שלא כסח שלא עדר ובשעת הקציר בא שדפון ומלקה אותו, אין בכך כלום, אבל אדם שעמל וחרש וזרע ונכש וכסח ועדר ובא שדפון ומלקה אותו, הרי שניו של זה קהות:</text>
      <text title="ולא תתן ארצכם את יבולה: ">אף מה שאתה מוביל לה בשעת הזרע:</text>
      <text title="ועץ הארץ: ">אפילו מן הארץ יהא לקוי, שלא יחניט פירותיו בשעת החנטה:</text>
      <text title="לא יתן: ">משמש למעלה ולמטה אעץ ואפרי:</text>
      <text title="לא יתן פריו: ">כשהוא מפרה משיר פירותיו, הרי שתי קללות, ויש כאן שבע פורעניות:</text>
    </pasuk>
    <pasuk id="21">
      <text title="ואם תלכו עמי קרי: ">רבותינו אמרו עראי, במקרה, שאינו אלא לפרקים, כן תלכו עראי במצות. ומנחם פירש לשון מניעה, וכן (משלי כה יז) הוקר רגלך, וכן יקר רוח (משלי יז כז), וקרוב לשון זה לתרגומו של אונקלוס לשון קושי, שמקשים לבם להמנע מהתקרב אלי:</text>
      <text title="שבע כחטאתיכם: ">שבע פורעניות אחרים במספר שבע כחטאתיכם:</text>
    </pasuk>
    <pasuk id="22">
      <text title="והשלחתי: ">לשון גירוי:</text>
      <text title="ושכלה אתכם: ">אין לי אלא חיה משכלת שדרכה בכך, בהמה שאין דרכה בכך מנין, תלמוד לומר (דברים לב כד) ושן בהמות אשלח בם, הרי שתים. ומנין שתהא ממיתה בנשיכתה, תלמוד לומר (שם) עם חמת זוחלי עפר. מה אלו נושכין וממיתין, אף אלו נושכין וממיתין. כבר היו שנים בארץ ישראל חמור נושך וממית, ערוד נושך וממית:</text>
      <text title="ושכלה אתכם: ">אלו הקטנים:</text>
      <text title="והכריתה את בהמתכם: ">מבחוץ:</text>
      <text title="והמעיטה אתכם: ">מבפנים:</text>
      <text title="ונשמו דרכיכם: ">שבילים גדולים ושבילים קטנים, הרי שבע פורעניות שן בהמה, ושן חיה, חמת זוחלי עפר, ושכלה, והכריתה, והמעיטה, ונשמו:</text>
    </pasuk>
    <pasuk id="23">
      <text title="לא תוסרו לי: ">לשוב אלי:</text>
    </pasuk>
    <pasuk id="25">
      <text title="נקם ברית: ">ויש נקם שאינו בברית כדרך שאר נקמות, וזהו סמוי עיניו של צדקיהו. דבר אחר נקם ברית נקמת בריתי אשר עברתם. כל הבאת חרב שבמקרא היא מלחמת חיילות אויבים:</text>
      <text title="ונאספתם: ">מן החוץ אל תוך הערים מפני המצור:</text>
      <text title="ושלחתי דבר בתוככם: ">ועל ידי הדבר ונתתם ביד האויבים הצרים עליכם, לפי שאין מלינים את המת בירושלים, וכשהם מוציאים את המת לקברו, נתנים ביד אויב:</text>
    </pasuk>
    <pasuk id="26">
      <text title="מטה לחם: ">לשון משען, כמו (ירמיה מח יז) מטה עז:</text>
      <text title="בשברי לכם מטה לחם: ">אשבור לכם כל מסעד אוכל, והם חצי רעב:</text>
      <text title="ואפו עשר נשים לחמכם בתנור אחד: ">מחוסר עצים:</text>
      <text title="והשיבו לחמכם במשקל: ">שתהא התבואה נרקבת ונעשית פת נפולה ומשתברת בתנור, והן יושבות ושוקלות את השברים לחלקם ביניהם:</text>
      <text title="ואכלתם ולא תשבעו: ">זה מארה בתוך המעים, הרי שבע פורעניות חרב, מצור, דבר, שבר מטה לחם, חוסר עצים, פת נפולה, מארה במעים. ונתתם (פסוק כה) אינה מן המנין, שהיא החרב:</text>
    </pasuk>
    <pasuk id="30">
      <text title="במתיכם: ">מגדלים ובירניות:</text>
      <text title="חמניכם: ">מין עבודה זרה שמעמידין על הגגות. ועל שם שמעמידין בחמה קרויין חמנים:</text>
      <text title="ונתתי את פגריכם: ">תפוחי רעב היו, ומוציאים יראתם מחיקם ומנשקים אותם, וכרסו נבקעת ונופל עליה:</text>
      <text title="וגעלה נפשי אתכם: ">זה סילוק שכינה:</text>
    </pasuk>
    <pasuk id="31">
      <text title="ונתתי את עריכם חרבה: ">יכול מאדם, כשהוא אומר והשימותי אני את הארץ (פסוק לב) הרי אדם אמור, הא מה אני מקיים חרבה מעובר ושב:</text>
      <text title="והשמותי את מקדשיכם: ">יכול מן הקרבנות, כשהוא אומר ולא אריח הרי קרבנות אמורים, הא מה אני מקיים והשימותי את מקדשיכם, מן הגדודיות, שיירות של ישראל שהיו מתקדשות ונועדות לבא שם. הרי שבע פורעניות אכילת בשר בנים ובנות, והשמדת במות, הרי שתים. כריתת חמנים אין כאן פורענות אלא על ידי השמדת הבירניות יפלו החמנים שבראשי הגגות ויכרתו. ונתתי את פגריכם וגו' הרי שלש. סלוק שכינה ארבע. חרבן ערים, שממון מקדש מן הגדודיות, ולא אריח קרבנות, הרי שבע:</text>
    </pasuk>
    <pasuk id="32">
      <text title="והשמתי אני את הארץ: ">זו מדה טובה לישראל שלא ימצאו האויבים נחת רוח בארצם, שתהא שוממה מיושביה:</text>
    </pasuk>
    <pasuk id="33">
      <text title="ואתכם אזרה בגוים: ">זו מדה קשה, שבשעה שבני מדינה גולים למקום אחד רואים זה את זה ומתנחמין, וישראל נזרו כבמזרה, כאדם הזורה שעורים בנפה ואין אחת מהן דבוקה בחברתה:</text>
      <text title="והריקתי: ">כששולף החרב מתרוקן הנדן. ומדרשו חרב הנשמטת אחריכם אינה חוזרת מהר, כאדם שמריק את המים ואין סופן לחזור:</text>
      <text title="והיתה ארצכם שממה: ">שלא תמהרו לשוב לתוכה ומתוך כך עריכם יהיו חרבה, נראות לכם חרבות שבשעה שאדם גולה מביתו ומכרמו ומעירו וסופו לחזור כאלו אין כרמו וביתו חרבים, כך שנויה בתורת כהנים:</text>
    </pasuk>
    <pasuk id="34">
      <text title="אז תרצה: ">תפייס את כעס המקום שכעס על שמטותיה:</text>
      <text title="והרצת: ">למלך את שבתותיה:</text>
    </pasuk>
    <pasuk id="35">
      <text title="כל ימי השמה: ">לשון העשות ומ"ם דגש במקום כפל שממה:</text>
      <text title="את אשר לא שבתה: ">שבעים שנה של גלות בבל הן היו כנגד שבעים שנות השמטה ויובל שהיו בשנים שהכעיסו ישראל בארצם לפני המקום ארבע מאות ושלשים שנה. שלש מאות ותשעים היו שני עונם משנכנסו לארץ עד שגלו עשרת השבטים, ובני יהודה הכעיסו לפניו ארבעים שנה משגלו עשרת השבטים עד חרבות ירושלים, הוא שנאמר ביחזקאל (יחזקאל ד ד - ו) ואתה שכב על צדך השמאלי וגו' וכלית את אלה ושכבת על צדך הימני שנית ונשאת את עון בית יהודה ארבעים יום. ונבואה זו נאמרה ליחזקאל בשנה החמישית לגלות המלך יהויכין. ועוד עשו שש שנים עד גלות צדקיהו, הרי ארבעים ושש. ואם תאמר, שנות מנשה חמשים וחמש היו, מנשה עשה תשובה שלשים ושלש שנה וכל שנות רשעו עשרים ושתים שנה, דכתיב ויעש אשרה כאשר עשה אחאב (מלכים ב' כא ג) ואחאב מלך עשרים ושתים שנה, כמו שאמרו באגדת חלק (סנהדרין קג א) ושל אמון שתים, ואחת עשרה ליהויקים, וכנגדן לצדקיהו. צא וחשוב לארבע מאות ושלשים ושש שנה שמיטין ויובלות שבהם, והם שש עשרה למאה, י"ד שמיטין וב' יובלות, הרי לארבע מאות שנה ששים וארבע. לשלשים ושש שנה חמש שמיטות, הרי שבעים חסר אחת, ועוד שנה יתירה שנכנסה בשמטה המשלמת לשבעים. ועליהם נגזר שבעים שנה שלמים. וכן הוא אומר בדברי הימים (דה"ב לו כא) עד רצתה הארץ את שבתותיה למלאות שבעים שנה:</text>
    </pasuk>
    <pasuk id="36">
      <text title="והבאתי מרך: ">פחד ורך לבב. מ"ם של מרך יסוד נופל הוא, כמו מ"ם של מועד ושל מוקש:</text>
      <text title="ונסו מנסת חרב: ">כאילו רודפים הורגים אותם:</text>
      <text title="עלה נדף: ">שהרוח דוחפו ומכהו על עלה אחר ומקשקש ומוציא קול, וכן תרגומו קל טרפא דשקיף, לשון חבטה, שדופות קדים (בראשית מא ו) שקיפן קידום, לשון משקוף, מקום חבטת הדלת, וכן תרגומו של חבורה (שמות כא כה) משקופי:</text>
    </pasuk>
    <pasuk id="37">
      <text title="וכשלו איש באחיו: ">כשירוצו לנוס, יכשלו זה בזה, כי יבהלו לרוץ:</text>
      <text title="כמפני חרב: ">כאילו בורחים מלפני הורגים, שיהא בלבבם פחד וכל שעה סבורים שאדם רודפם. ומדרשו וכשלו איש באחיו, זה נכשל בעונו של זה, שכל ישראל ערבין זה לזה:</text>
    </pasuk>
    <pasuk id="38">
      <text title="ואבדתם בגוים: ">כשתהיו פזורים תהיו אבודים זה מזה:</text>
      <text title="ואכלה אתכם: ">אלו המתים בגולה:</text>
    </pasuk>
    <pasuk id="39">
      <text title="בעונת אבתם אתם: ">כשאוחזים מעשה אבותיהם בידיהם:</text>
      <text title="ימקו: ">לשון המסה, כמו ימסו, וכמו (זכריה יד יב) תמקנה בחוריהן, (תהלי' לח ו) נמקו חבורותי:</text>
    </pasuk>
    <pasuk id="41">
      <text title="והבאתי אתם: ">אני בעצמי אביאם, זו מדה טובה לישראל, שלא יהיו אומרים, הואיל וגלינו בין האומות נעשה כמעשיהם, אני איני מניחם, אלא מעמיד אני את נביאי ומחזירן לתחת כנפי, שנאמר (יחזקאל כ לב - לג) והעולה על רוחכם היו לא תהיה וגו' חי אני וגו' אם לא ביד חזקה וגו':</text>
      <text title="או אז יכנע: ">כמו (שמות כא לו) או נודע כי שור נגח הוא, אם אז יכנע. לשון אחר אולי שמא אז יכנע לבבם וגו':</text>
      <text title="ואז ירצו את עונם: ">יכפרו על עונם ביסוריהם:</text>
    </pasuk>
    <pasuk id="42">
      <text title="וזכרתי את בריתי יעקוב: ">בחמשה מקומות נכתב מלא, ואליהו חסר בחמשה מקומות, יעקב נטל אות משמו של אליהו ערבון שיבוא ויבשר גאולת בניו:</text>
      <text title="וזכרתי את בריתי יעקוב: ">למה נמנו אבות אחורנית, לומר כדאי הוא יעקב הקטן לכך, ואם אינו כדאי הרי יצחק עמו, ואם אינו כדאי, הרי אברהם עמו, שהוא כדאי. ולמה לא נאמרה זכירה ביצחק, אלא אפרו של יצחק נראה לפני צבור ומונח על המזבח:</text>
    </pasuk>
    <pasuk id="43">
      <text title="יען וביען: ">גמול ובגמול אשר במשפטי מאסו:</text>
    </pasuk>
    <pasuk id="44">
      <text title="ואף גם זאת: ">ואף אפילו אני עושה עמהם זאת הפורענות אשר אמרתי בהיותם בארץ אויביהם, לא אמאסם לכלותם ולהפר בריתי אשר אתם:</text>
    </pasuk>
    <pasuk id="45">
      <text title="ברית ראשנים: ">של שבטים:</text>
    </pasuk>
    <pasuk id="46">
      <text title="והתורת: ">אחת בכתב ואחת בעל פה, מגיד שכולם נתנו למשה בסיני:</text>
    </pasuk>
  </chapter>
  <chapter id="27">
    <pasuk id="2">
      <text title="כי יפלא: ">יפריש בפיו:</text>
      <text title="בערכך נפשת: ">ליתן ערך נפשו לומר ערך דבר שנפשו תלויה בו עלי:</text>
    </pasuk>
    <pasuk id="3">
      <text title="והיה ערכך וגו': ">אין ערך זה לשון דמים, אלא בין שהוא יקר בין שהוא זול, כפי שניו הוא הערך הקצוב עליו בפרשה זו:</text>
      <text title="ערכך: ">כמו ערך. וכפל הכפי"ן לא ידעתי מאיזה לשון הוא:</text>
    </pasuk>
    <pasuk id="5">
      <text title="ואם מבן חמש שנים: ">לא שיהא הנודר קטן, שאין בדברי קטן כלום, אלא גדול שאמר ערך קטן זה, שהוא בן חמש שנים, עלי:</text>
    </pasuk>
    <pasuk id="7">
      <text title="ואם מבן ששים שנה וגו': ">כשמגיע לימי הזקנה האשה קרובה להחשב כאיש, לפיכך האיש פוחת בהזדקנו יותר משליש בערכו, והאשה אינה פוחתת אלא שליש בערכה, דאמרי אינשי סבא בביתא פחא בביתא, סבתא בביתא סימא בביתא וסימנא טבא בביתא:</text>
    </pasuk>
    <pasuk id="8">
      <text title="ואם מך הוא: ">שאין ידו משגת ליתן הערך הזה:</text>
      <text title="והעמידו: ">לנערך לפני הכהן ויעריכנו לפי השגת ידו של מעריך:</text>
      <text title="על פי אשר תשיג: ">לפי מה שיש לו יסדרנו וישאיר לו כדי חייו מטה כר וכסת וכלי אומנות, אם היה חמר, משאיר לו חמורו:</text>
    </pasuk>
    <pasuk id="9">
      <text title="כל אשר יתן ממנו: ">אמר רגלה של זו עולה, דבריו קיימין, ותמכר לצרכי עולה ודמיה חולין, חוץ מדמי אותו האבר:</text>
    </pasuk>
    <pasuk id="10">
      <text title="טוב ברע: ">תם בבעל מום:</text>
      <text title="או רע בטוב: ">וכל שכן טוב בטוב ורע ברע:</text>
    </pasuk>
    <pasuk id="11">
      <text title="ואם כל בהמה טמאה: ">בבעלת מום הכתוב מדבר, שהיא טמאה להקרבה, ולמדך הכתוב שאין קדשים תמימים יוצאין לחולין בפדיון אלא אם כן הוממו:</text>
    </pasuk>
    <pasuk id="12">
      <text title="כערכך הכהן כן יהיה: ">לשאר כל אדם הבא לקנותה מיד הקדש:</text>
    </pasuk>
    <pasuk id="13">
      <text title="ואם גאל יגאלנה: ">בבעלים החמיר הכתוב להוסיף חומש, וכן במקדיש בית וכן במקדיש את השדה וכן בפדיון מעשר שני הבעלים מוסיפין חומש, ולא שאר כל אדם:</text>
    </pasuk>
    <pasuk id="16">
      <text title="והיה ערכך לפי זרעו: ">ולא כפי שוויה. אחת שדה טובה ואחת שדה רעה, פדיון הקדשן שוה, בית כור שעורים בחמשים שקלים, כך גזירת הכתוב. והוא שבא לגאלה בתחלת היובל, ואם בא לגאלה באמצעו, נותן לפי החשבון סלע ופונדיון לשנה, לפי שאינה הקדש אלא למנין שני היובל, שאם נגאלה הרי טוב, ואם לאו הגזבר מוכרה בדמים הללו לאחר ועומדת ביד הלוקח עד היובל כשאר כל השדות המכורות, וכשהיא יוצאה מידו חוזרת לכהנים של אותו משמר שהיובל פוגע בו ומתחלקת ביניהם, זהו המשפט האמור במקדיש שדה. ועכשיו אפרשנו על סדר המקראות:</text>
    </pasuk>
    <pasuk id="17">
      <text title="אם משנת היבל יקדיש וגו': ">אם משעברה שנת היובל מיד הקדישה ובא לגאלה מיד:</text>
      <text title="כערכך יקום: ">כערך הזה האמור יהיה, חמשים כסף יתן:</text>
    </pasuk>
    <pasuk id="18">
      <text title="ואם אחר היבל יקדיש: ">וכן אם הקדישה משנת היובל ונשתהה ביד גזבר ובא זה לגאלה אחר היובל:</text>
      <text title="וחשב לו הכהן את הכסף על פי השנים הנותרת: ">כפי חשבון. כיצד, הרי קצב דמיה של ארבעים ותשע שנים חמשים שקל, הרי שקל לכל שנה, ושקל יתר בין כולן, והשקל ארבעים ושמנה פודיונין, הרי סלע ופונדיון לשנה אלא שחסר פונדיון אחד לכולן, ואמרו רבותינו שאותו פונדיון קלבון לפרוטרוט, והבא לגאול יתן סלע ופונדיון לכל שנה לשנים הנותרות עד שנת היובל:</text>
      <text title="ונגרע מערכך: ">מנין השנים שמשנת היובל עד שנת הפדיון:</text>
    </pasuk>
    <pasuk id="19">
      <text title="ואם גאל יגאל: ">המקדיש אותו, יוסיף חומש על הקצבה הזאת:</text>
    </pasuk>
    <pasuk id="20">
      <text title="ואם לא יגאל את השדה: ">המקדיש:</text>
      <text title="ואם מכר: ">הגזבר:</text>
      <text title="את השדה לאיש אחר לא יגאל עוד: ">לשוב ליד המקדיש:</text>
    </pasuk>
    <pasuk id="21">
      <text title="והיה השדה בצאתו ביבל: ">מיד הלוקחו מן הגזבר, כדרך שאר שדות היוצאות מיד לוקחיהם ביובל:</text>
      <text title="קדש לה': ">לא שישוב להקדש בדק הבית ליד הגזבר אלא כשדה החרם הנתון לכהנים, שנאמר (במדבר יח יד) כל חרם בישראל לך יהיה, אף זו תתחלק ביובל לכהנים של אותו משמר, שיום הכפורים של יובל פוגע בו:</text>
    </pasuk>
    <pasuk id="22">
      <text title="ואם את שדה מקנתו וגו': ">חלוק יש בין שדה מקנה לשדה אחוזה, ששדה מקנה לא תתחלק לכהנים ביובל, לפי שאינו יכול להקדישה אלא עד היובל, שהרי ביובל היתה עתידה לצאת מידו ולשוב לבעלים, לפיכך אם בא לגאלה, יגאל בדמים הללו הקצובים לשדה אחוזה. ואם לא יגאל וימכרנה גזבר לאחר, או אם לא יגאל הוא, בשנת היובל ישוב השדה לאשר קנהו מאתו, אותו שהקדישה. ופן תאמר לאשר קנהו הלוקח הזה האחרון מאתו, וזהו הגזבר, לכך הוצרך לומר לאשר לו אחוזת הארץ (פסוק כד), מירושת אבות, וזהו בעלים הראשונים שמכרוה למקדיש:</text>
    </pasuk>
    <pasuk id="25">
      <text title="וכל ערכך יהיה בשקל הקדש: ">כל ערכך שכתוב בו שקלים יהיה בשקל הקדש:</text>
      <text title="עשרים גרה: ">עשרים מעות כך היו מתחילה ולאחר מכאן הוסיפו שתות. ואמרו רבותינו שש מעה כסף דינר, עשרים וארבע מעות לסלע:</text>
    </pasuk>
    <pasuk id="26">
      <text title="לא יקדיש איש אתו: ">לשם קרבן אחר, לפי שאינו שלו:</text>
    </pasuk>
    <pasuk id="27">
      <text title="ואם בבהמה הטמאה וגו': ">אין המקרא הזה מוסב על הבכור, שאין לומר בבכור בהמה טמאה ופדה בערכך. וחמור אין זה, שהרי אין פדיון פטר חמור אלא טלה, והוא מתנה לכהן ואינו להקדש, אלא הכתוב מוסב על ההקדש. שהכתוב שלמעלה (פסוק יא) דבר בפדיון בהמה טהורה שהוממה, וכאן דבר במקדיש בהמה טמאה לבדק הבית:</text>
      <text title="ופדה בערכך: ">כפי מה שיעריכנה הכהן:</text>
      <text title="ואם לא יגאל: ">ע"י בעלים:</text>
      <text title="ונמכר בערכך: ">לאחרים:</text>
    </pasuk>
    <pasuk id="28">
      <text title="אך כל חרם וגו': ">נחלקו רבותינו בדבר יש אומרים סתם חרמים להקדש, ומה אני מקיים (במדבר יח יד) כל חרם בישראל לך יהיה, בחרמי כהנים שפירש ואמר הרי זה חרם לכהן, ויש שאמרו סתם חרמים לכהנים:</text>
      <text title="לא ימכר ולא יגאל: ">אלא ינתן לכהן. לדברי האומר סתם חרמים לכהנים, מפרש מקרא זה בסתם חרמים. והאומר סתם חרמים לבדק הבית, מפרש מקרא זה בחרמי כהנים, שהכל מודים שחרמי כהנים אין להם פדיון עד שיבואו ליד כהן, וחרמי גבוה נפדים:</text>
      <text title="כל חרם קדש קדשים הוא: ">האומר סתם חרמים לבדק הבית מביא ראיה מכאן, והאומר סתם חרמים לכהנים מפרש כל חרם קדש קדשים הוא לה', ללמד שחרמי כהנים חלים על קדשי קדשים ועל קדשים קלים, ונותן לכהן, כמו ששנינו במסכת ערכין (כח ב) אם נדר נותן דמיהם, ואם נדבה נותן את טובתה:</text>
      <text title="מאדם: ">כגון שהחרים עבדיו ושפחותיו הכנענים:</text>
    </pasuk>
    <pasuk id="29">
      <text title="כל חרם אשר יחרם וגו': ">היוצא ליהרג ואמר אחד ערכו עלי, לא אמר כלום:</text>
      <text title="מות יומת: ">הרי הולך למות, לפיכך לא יפדה אין לו לא דמים ולא ערך:</text>
    </pasuk>
    <pasuk id="30">
      <text title="וכל מעשר הארץ: ">במעשר שני הכתוב מדבר:</text>
      <text title="מזרע הארץ: ">דגן:</text>
      <text title="מפרי העץ: ">תירוש ויצהר:</text>
      <text title="לה' הוא: ">קנאו השם ומשולחנו צוה לך לעלות ולאכלו בירושלים, כמו שנאמר (דברים יד כג) ואכלת לפני ה' אלהיך מעשר דגנך תירושך וגו':</text>
    </pasuk>
    <pasuk id="31">
      <text title="ממעשרו: ">ולא ממעשר חברו, הפודה מעשר של חברו אין מוסיף חומש. ומה היא גאולתו, כדי להתירו באכילה בכל מקום. והמעות יעלה ויאכל בירושלים, כמו שנאמר (דברים יד כד) ונתת בכסף וגו':</text>
    </pasuk>
    <pasuk id="32">
      <text title="תחת השבט: ">כשבא לעשרן מוציאן בפתח זה אחר זה, והעשירי מכה בשבט צבוע בסיקרא להיות ניכר שהוא מעשר, כן עושה [לגדיים] לטלאים ולעגלים של כל שנה ושנה:</text>
      <text title="יהיה קדש: ">ליקרב למזבח דמו ואמוריו, והבשר נאכל לבעלים, שהרי לא נמנה עם שאר מתנות כהונה, ולא מצינו שיהא ניתן לכהנים:</text>
    </pasuk>
    <pasuk id="33">
      <text title="לא יבקר וגו': ">לפי שנאמר (שם יב יא) וכל מבחר נדריכם, יכול יהא בורר ומוציא את היפה, תלמוד לומר לא יבקר בין טוב לרע, בין תם בין בעל מום חלה עליו קדושה, ולא שיקרב בעל מום, אלא יאכל בתורת מעשר ואסור ליגזז וליעבד:</text>
    </pasuk>
  </chapter>
</book>