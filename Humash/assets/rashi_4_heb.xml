<book>
  <chapter id="1">
    <pasuk id="1">
      <text title="וידבר. במדבר סיני באחד לחדש: ">וגו' מתוך חיבתן לפניו מונה אותם כל שעה, כשיצאו ממצרים מנאן, וכשנפלו בעגל מנאן לידע מנין הנותרים. כשבא להשרות שכינתו עליהן מנאן. באחד בניסן הוקם המשכן, ובאחד באייר מנאם:</text>
    </pasuk>
    <pasuk id="2">
      <text title="למשפחתם: ">דע מנין כל שבט ושבט:</text>
      <text title="לבית אבתם: ">מי שאביו משבט אחד ואמו משבט אחר יקום על שבט אביו:</text>
      <text title="לגלגלתם: ">על ידי שקלים בקע לגלגולת:</text>
    </pasuk>
    <pasuk id="3">
      <text title="כל יצא צבא: ">מגיד שאין יוצא בצבא פחות מבן עשרים:</text>
    </pasuk>
    <pasuk id="4">
      <text title="ואתכם יהיו: ">כשתפקדו אותם יהיו עמכם נשיא כל שבט ושבט:</text>
    </pasuk>
    <pasuk id="16">
      <text title="אלה קרואי העדה: ">הנקראים לכל דבר חשיבות שבעדה:</text>
    </pasuk>
    <pasuk id="17">
      <text title="האנשים האלה: ">את שנים עשר נשיאים הללו:</text>
      <text title="אשר נקבו: ">לו כאן בשמות:</text>
    </pasuk>
    <pasuk id="18">
      <text title="ויתילדו על משפחתם: ">הביאו ספרי יחוסיהם ועידי חזקת (לידתם) [לידת] כל אחד ואחד, להתייחס על השבט:</text>
    </pasuk>
    <pasuk id="49">
      <text title="אך את מטה לוי לא תפקד: ">כדאי הוא לגיון של מלך להיות נמנה לבדו. דבר אחר, צפה הקב"ה שעתידה לעמוד גזירה על כל הנמנין מבן עשרים שנה ומעלה שימותו במדבר, אמר אל יהיו אלו בכלל, לפי שהם שלי, שלא טעו בעגל:</text>
    </pasuk>
    <pasuk id="50">
      <text title="ואתה הפקד את הלוים: ">כתרגומו מני, לשון מנוי שררה על דבר שהוא ממונה עליו, כמו (אסתר ב, ג) ויפקד המלך פקידים:</text>
    </pasuk>
    <pasuk id="51">
      <text title="יורידו אתו: ">כתרגומו יפרקון, כשבאין ליסע במדבר ממסע למסע היו מפרקין אותו מהקמתו, ונושאין אותו עד מקום אשר ישכון שם הענן ויחנו שם ומקימין אותו:</text>
      <text title="והזר הקרב: ">לעבודתם זו:</text>
      <text title="יומת: ">בידי שמים:</text>
    </pasuk>
    <pasuk id="52">
      <text title="ואיש על דגלו: ">כמו שהדגלים סדורים בספר זה, שלשה שבטים לכל דגל:</text>
    </pasuk>
    <pasuk id="53">
      <text title="ולא יהיה קצף: ">אם תעשה כמצותי לא יהיה קצף, ואם לאו שיכנסו זרים בעבודתם זו יהיה קצף, כמו שמצינו במעשה קרח (במדבר יז, יא) כי יצא הקצף וגו':</text>
    </pasuk>
  </chapter>
  <chapter id="2">
    <pasuk id="2">
      <text title="באתת: ">כל דגל יהיה לו אות מפה צבועה תלויה בו. צבעו של זה לא כצבעו של זה, צבע כל אחד כגוון אבנו הקבועה בחשן, ומתוך כך יכיר כל אחד את דגלו. דבר אחר באותות לבית אבותם באות שמסר להם יעקב אביהם כשנשאוהו ממצרים, שנאמר (בראשית נ, יב) ויעשו בניו לו כן כאשר צום, יהודה ויששכר וזבולן ישאוהו מן המזרח, וראובן ושמעון וגד מן הדרום וכו', כדאיתא בתנחומא [במדבר יב] בפרשה זו:</text>
      <text title="מנגד: ">מרחוק מיל, כמו שנאמר ביהושע (יהושע ג, ד) אך רחוק יהיה ביניכם וביניו כאלפים אמה, שיוכלו לבא בשבת, משה ואהרן ובניו והלוים חונים בסמוך לו:</text>
    </pasuk>
    <pasuk id="3">
      <text title="קדמה: ">לפנים הקרויה קדם, ואיזו זו, רוח מזרחית. והמערב קרוי אחור:</text>
    </pasuk>
    <pasuk id="9">
      <text title="ראשנה יסעו: ">כשרואין הענן מסתלק, תוקעין הכהנים בחצוצרות ונוסע מחנה יהודה תחלה, וכשהולכין הולכין כדרך חנייתן, הלוים והעגלות באמצע, דגל יהודה במזרח, ושל ראובן בדרום, ושל אפרים במערב, ושל דן בצפון:</text>
    </pasuk>
    <pasuk id="17">
      <text title="ונסע אהל מועד: ">לאחר שני דגלים הללו:</text>
      <text title="כאשר יחנו כן יסעו: ">כמו שפירשתי, הליכתן כחנייתן, כל דגל מהלך לרוח הקבועה לו:</text>
      <text title="על ידו: ">על מקומו, ואין לשון יד זז ממשמעו, רוח של צדו, קרוי על ידו, הסמוכה לו לכל הושטת ידו. אי"ן שו"ן איש"א בלע"ז [על ידו]:</text>
    </pasuk>
    <pasuk id="20">
      <text title="ועליו: ">כתרגומו ודסמיכין עלוהי:</text>
    </pasuk>
  </chapter>
  <chapter id="3">
    <pasuk id="1">
      <text title="ואלה תולדת אהרן ומשה: ">ואינו מזכיר אלא בני אהרן. ונקראו תולדות משה, לפי שלמדן תורה. מלמד שכל המלמד את בן חבירו תורה, מעלה עליו הכתוב כאלו ילדו:</text>
      <text title="ביום דבר ה' את משה: ">נעשו אלו התולדות שלו, שלמדן מה שלמד מפי הגבורה:</text>
    </pasuk>
    <pasuk id="4">
      <text title="על פני אהרן: ">בחייו:</text>
    </pasuk>
    <pasuk id="6">
      <text title="ושרתו אתו: ">ומהו השירות, ושמרו את משמרתו, לפי ששמירת המקדש עליו שלא יקרב זר, כמו שנאמר (במדבר יח, א) אתה ובניך ובית אביך אתך תשאו את עון המקדש, והלוים הללו מסייעין אותם, זה הוא השירות:</text>
    </pasuk>
    <pasuk id="7">
      <text title="ושמרו את משמרתו: ">כל מנוי שהאדם ממונה עליו ומוטל עליו לעשותו, קרוי משמרת בכל המקרא ובלשון משנה, כמו שאמרו בבגתן ותרש (מגילה יג ב) והלא אין משמרתי ומשמרתך שוה, וכן משמרות כהונה ולויה:</text>
    </pasuk>
    <pasuk id="8">
      <text title="ואת משמרת בני ישראל: ">שכולן היו זקוקין לצרכי המקדש, אלא שהלוים באים תחתיהם בשליחותם, לפיכך לוקחים מהם המעשרות בשכרן, שנאמר (במד' יח, לא) כי שכר הוא לכם חלף עבודתכם:</text>
    </pasuk>
    <pasuk id="9">
      <text title="נתונים המה לו: ">לעזרה:</text>
      <text title="מאת בני ישראל: ">כמו מתוך בני ישראל, כלומר משאר כל העדה נבדלו לכך בגזרת המקום, והוא נתנם לו, שנאמר (במד' ח, יט) ואתנה את הלוים נתונים וגו':</text>
    </pasuk>
    <pasuk id="10">
      <text title="ואת אהרן ואת בניו תפקד: ">לשון פקידות ואינו לשון מנין:</text>
      <text title="ושמרו את כהנתם: ">קבלת דמים וזריקה והקטרה ועבודות המסורות לכהנים:</text>
    </pasuk>
    <pasuk id="12">
      <text title="ואני הנה לקחתי: ">ואני מהיכן זכיתי בהן:</text>
      <text title="מתוך בני ישראל: ">שיהיו ישראל שוכרין אותן לשירות שלי. על ידי הבכורות זכיתי בהם ולקחתים תמורתם, לפי שהיתה העבודה בבכורות, וכשחטאו בעגל נפסלו, והלוים שלא עבדו עבודה זרה נבחרו תחתיהם:</text>
    </pasuk>
    <pasuk id="15">
      <text title="מבן חדש ומעלה: ">משיצא מכלל נפלים הוא נמנה ליקרא שומר משמרת הקדש. אמר ר' יהודה ברבי שלום למוד הוא אותו השבט להיות נמנה מן הבטן, שנאמר (במד' כו, כט) אשר ילדה אותה ללוי במצרים, עם כניסתה בפתח מצרים ילדה אותה. ונמנית בשבעים נפש, שכשאתה מונה חשבונם לא תמצאם אלא שבעים חסר אחת, והיא השלימה את המנין:</text>
    </pasuk>
    <pasuk id="16">
      <text title="על פי ה': ">אמר משה לפני הקב"ה היאך אני נכנס לבתי כלם ולתוך אהליהם לדעת מנין יונקיהם. אמר לו הקב"ה עשה אתה את שלך ואני אעשה את שלי. הלך משה ועמד על פתח האהל והשכינה מקדמת לפניו, ובת קול יוצאת מן האהל ואומרת כך וכך תינוקות יש באהל זה, לכך נאמר על פי ה':</text>
    </pasuk>
    <pasuk id="21">
      <text title="לגרשון משפחת הלבני: ">כלומר לגרשון היו הפקודים משפחת הלבני ומשפחת השמעי פקודיהם כך וכך:</text>
    </pasuk>
    <pasuk id="25">
      <text title="המשכן: ">יריעות התחתונות:</text>
      <text title="והאהל: ">יריעות עזים העשויות לגג:</text>
      <text title="מכסהו: ">עורות אילים ותחשים:</text>
      <text title="ומסך פתח: ">הוא הוילון:</text>
    </pasuk>
    <pasuk id="26">
      <text title="ואת מיתריו: ">של משכן והאהל ולא של חצר:</text>
    </pasuk>
    <pasuk id="29">
      <text title="משפחת בני קהת יחנו וגו' תימנה: ">וסמוכין להם דגל ראובן החונים תימנה, אוי לרשע ואוי לשכנו, לכך לקו מהם דתן ואבירם ומאתים וחמשים איש עם קרח ועדתו, שנמשכו עמהם במחלוקתם:</text>
    </pasuk>
    <pasuk id="31">
      <text title="והמסך: ">היא הפרכת, שאף היא קרויה פרכת המסך:</text>
    </pasuk>
    <pasuk id="32">
      <text title="ונשיא נשיאי הלוי: ">ממונה על כלם. ועל מה היא נשיאותו, פקודת שומרי משמרת הקודש, על ידו היה פקודת כולם:</text>
    </pasuk>
    <pasuk id="38">
      <text title="משה ואהרן ובניו: ">וסמוכין להם דגל מחנה יהודה, והחונים עליו יששכר וזבולן, טוב לצדיק טוב לשכנו, לפי שהיו שכניו של משה שהיה עוסק בתורה, נעשו גדולים בתורה, שנאמר (תהלים ס, ט) יהודה מחוקקי, ומבני יששכר יודעי בינה וגו' (דה"י א' יב לג) מאתים ראשי סנהדראות, ומזבולן מושכים בשבט סופר (שופטים ה יד):</text>
    </pasuk>
    <pasuk id="39">
      <text title="אשר פקד משה ואהרן: ">נקוד על ואהרן, לומר שלא היה במנין הלוים:</text>
      <text title="שנים ועשרים אלף: ">ובפרטן אתה מוצא שלש מאות יתרים, בני גרשון שבעת אלפים וחמש מאות, בני קהת שמונת אלפים ושש מאות, בני מררי ששת אלפים ומאתים, [הרי שנים ועשרים אלף ושלש מאות]. ולמה לא כללן עם השאר ויפדו את הבכורות, ולא יהיו זקוקים השלשה ושבעים ומאתים בכורות העודפים על המנין לפדיון, אמרו רבותינו במסכת בכורות (בכורות ה א) אותן שלש מאות לוים בכורות היו ודים שיפקיעו עצמם מן הפדיון:</text>
    </pasuk>
    <pasuk id="40">
      <text title="פקד כל בכור זכר וגו' מבן חדש ומעלה: ">משיצא מכלל ספק נפלים:</text>
    </pasuk>
    <pasuk id="45">
      <text title="ואת בהמת הלוים וגו': ">לא פדו בהמות הלוים את בכורי בהמה טהורה של ישראל, אלא את פטרי חמוריהם, ושה אחד של בן לוי פטר כמה פטרי חמורים של ישראל, תדע שהרי מנה העודפים באדם ולא מנה העודפים בבהמה:</text>
    </pasuk>
    <pasuk id="46">
      <text title="ואת פדויי השלשה וגו': ">ואת הבכורות הצריכין להפדות בהם, אלו השלשה ושבעים ומאתים העודפים בהם, יתרים על הלוים, מהם תקח חמשת שקלים לגלגלת, כך היתה מכירתו של יוסף עשרים כסף, שהיה בכורה של רחל:</text>
    </pasuk>
    <pasuk id="49">
      <text title="העדפים על פדויי הלוים: ">על אותן שפדו הלוים בגופן:</text>
    </pasuk>
    <pasuk id="50">
      <text title="חמשה וששים ושלש מאות ואלף: ">כך סכום החשבון חמשת שקלים לגלגלת. למאתים בכורות אלף שקל, לשבעים בכורות שלש מאות וחמשים שקל, לשלש בכורות חמשה עשר שקל. אמר כיצד אעשה, בכור שאומר לו תן חמשת שקלים, יאמר לי אני מפדויי הלוים. מה עשה, הביא שנים ועשרים אלף פתקין וכתב עליהן בן לוי, ומאתים ושבעים ושלשה פתקין כתב עליהן חמשה שקלים, בללן ונתנן בקלפי, אמר להם בואו וטלו פתקיכם לפי הגורל:</text>
    </pasuk>
  </chapter>
  <chapter id="4">
    <pasuk id="2">
      <text title="נשא את ראש וגו': ">מנה מהם את הראויין לעבודת משא, והם מבן שלשים ועד בן חמשים שנה, והפחות משלשים לא נתמלא כחו. מכאן אמרו בן שלשים לכח, והיותר על בן חמשים כחו מכחיש מעתה:</text>
    </pasuk>
    <pasuk id="4">
      <text title="קדש הקדשים: ">המקודש שבכולן הארון והשלחן והמנורה והמזבחות והפרוכת וכלי שרת:</text>
    </pasuk>
    <pasuk id="5">
      <text title="ובא אהרן ובניו וגו': ">יכניסו כל כלי וכלי לנרתקו המפורש לו בפרשה זו, ולא יצטרכו הלוים בני קהת אלא לשאת:</text>
      <text title="בנסוע המחנה: ">כשהענן מסתלק הם יודעין שיסעו:</text>
    </pasuk>
    <pasuk id="7">
      <text title="קערות וכפות קשות ומנקיות: ">כבר פירשתי במלאכת המשכן:</text>
      <text title="הנסך: ">הכסוי לשון מסך, כדכתיב (שמות כה כט) אשר יוסך בהם:</text>
    </pasuk>
    <pasuk id="9">
      <text title="מלקחיה: ">כמין צבת שמושך בה את הפתילה לכל צד שירצה:</text>
      <text title="מחתתיה: ">כמין כף קטנה ושוליה פשוטין ולא סגלגלים, ואין לה מחיצה לפניה אלא מצדיה, וחותה בה את דשן הנרות כשמטיבן:</text>
      <text title="נרתיה: ">לוצי"ש בלע"ז [מנורות] שנותנים בהן השמן והפתילות:</text>
    </pasuk>
    <pasuk id="10">
      <text title="אל מכסה עור תחש: ">כמין מרצוף:</text>
    </pasuk>
    <pasuk id="12">
      <text title="את כל כלי השרת אשר ישרתו בם בקדש: ">בתוך המשכן שהוא קדש, והן כלי הקטרת שמשרתין בהם במזבח הפנימי:</text>
    </pasuk>
    <pasuk id="13">
      <text title="ודשנו את המזבח: ">מזבח הנחשת:</text>
      <text title="ודשנו: ">יטלו את הדשן מעליו:</text>
      <text title="ופרשו עליו בגד ארגמן: ">ואש שירדה מן השמים רבוצה תחת הבגד כארי בשעת המסעות, ואינה שורפתו, שהיו כופין עליה פסכתר של נחשת:</text>
    </pasuk>
    <pasuk id="14">
      <text title="מחתת: ">שבהן חותים גחלים לתרומת הדשן, שעשויה כמין מחבת שאין לה אלא שלש מחיצות, ומלפניה שואבת את הגחלים:</text>
      <text title="מזלגות: ">צנוריות של נחשת שבהן מכין באברים שעל המזבח להפכן כדי שיתעכלו יפה ומהר:</text>
      <text title="יעים: ">הם מגרפות ובלע"ז ודי"ל [מגרפה] והן של נחושת ובהן מכבדין את הדשן מעל המזבח:</text>
    </pasuk>
    <pasuk id="15">
      <text title="לכסת את הקדש: ">הארון והמזבח:</text>
      <text title="ואת כל כלי הקדש: ">המנורה וכלי שרת:</text>
      <text title="ומתו: ">שאם יגעו חייבין מיתה בידי שמים:</text>
    </pasuk>
    <pasuk id="16">
      <text title="ופקדת אלעזר: ">שהוא ממונה עליהם לשאת אותם, שמן וקטרת ושמן המשחה:</text>
      <text title="ומנחת התמיד: ">עליו מוטל לצוות ולזרז ולהקריב בעת חנייתן:</text>
      <text title="פקדת כל המשכן: ">ועוד היה ממונה על משא בני קהת לצוות איש איש על עבודתו ועל משאו, והוא המשכן וכל אשר בו, כל הסדורים למעלה בפרשה זו, אבל משא בני גרשון ומררי שאינן מקדש הקדשים, על פי איתמר היה, כמו שכתוב בפרשת נשא (פסוק כח):</text>
    </pasuk>
    <pasuk id="18">
      <text title="אל תכריתו: ">אל תגרמו להם שימותו:</text>
    </pasuk>
    <pasuk id="20">
      <text title="ולא יבאו לראות כבלע את הקדש: ">לתוך נרתק שלו, כמו שפירשתי למעלה (פסוק ה) בפרשה זו, ופרשו עליו בגד פלוני וכסו אותו במכסה פלוני, ובלוע שלו הוא כסויו:</text>
    </pasuk>
    <pasuk id="22">
      <text title="את ראש בני גרשון גם הם: ">כמו שצויתיך על בני קהת לראות כמה יש שהגיעו לכלל עבודה:</text>
    </pasuk>
    <pasuk id="25">
      <text title="את יריעות המשכן: ">עשר תחתונות:</text>
      <text title="ואת אהל מועד: ">יריעות עזים העשויות לאהל עליו:</text>
      <text title="מכסהו: ">עורות אילים מאדמים:</text>
      <text title="מסך פתח: ">וילון המזרחי:</text>
    </pasuk>
    <pasuk id="26">
      <text title="אשר על המשכן: ">כלומר הקלעים והמסך של חצר הסוככים ומגינים על המשכן ועל מזבח הנחשת סביב:</text>
      <text title="ואת כל אשר יעשה להם: ">כתרגומו ית כל דיתמסר להון, לבני גרשון:</text>
    </pasuk>
    <pasuk id="27">
      <text title="על פי אהרן ובניו: ">ואיזה מהבנים ממונה עליהם, ביד איתמר בן אהרן הכהן:</text>
    </pasuk>
    <pasuk id="32">
      <text title="ויתדתם ומיתריהם: ">של עמודים, שהרי יתדות ומיתרי הקלעים במשא בני גרשון היו, ויתדות ומיתרים היו ליריעות ולקלעים מלמטה, שלא תגביהם הרוח, ויתדות ומיתרים היו לעמודים סביב לתלות בהם הקלעים בשפתם העליונה, וקלונסאות וקונטסין, כמו ששנויה במלאכת המשכן:</text>
    </pasuk>
    <pasuk id="47">
      <text title="עבדת עבדה: ">הוא השיר במצלתים וכנורות, שהיא עבודה לעבודה אחרת:</text>
      <text title="ועבודת משא: ">כמשמעו:</text>
    </pasuk>
    <pasuk id="49">
      <text title="ופקדיו אשר צוה ה' את משה: ">ואותן הפקודים היו במצוה מבן שלשים שנה ועד בן חמשים שנה:</text>
    </pasuk>
  </chapter>
  <chapter id="5">
    <pasuk id="2">
      <text title="צו את בני ישראל וגו': ">פרשה זו נאמרה ביום שהוקם המשכן, ושמנה פרשיות נאמרו בו ביום, כדאיתא במסכת גיטין בפרק הניזקין (ס א):</text>
      <text title="וישלחו מן המחנה: ">שלש מחנות היו שם בשעת חנייתן, תוך הקלעים היא מחנה שכינה, חניית הלוים סביב כמו שמפורש בפרשת במדבר סיני היא מחנה לויה, ומשם ועד סוף מחנה הדגלים לכל ארבע הרוחות היא מחנה ישראל. הצרוע נשתלח חוץ לכולן, הזב מותר במחנה ישראל ומשולח מן השתים, וטמא לנפש מותר אף בשל לויה ואינו משולח אלא משל שכינה, וכל זה דרשו רבותינו מן המקראות במסכת פסחים (סז):</text>
      <text title="טמא לנפש: ">דמסאב לטמי נפשא דאנשא. אומר אני שהוא לשון עצמות אדם בלשון ארמי, והרבה יש בב"ר אדריינוס שחיק טמיא, שחיק עצמות:</text>
    </pasuk>
    <pasuk id="6">
      <text title="למעל מעל בה': ">הרי חזר וכתב כאן פרשת גוזל ונשבע על שקר, היא האמורה בפרשת ויקרא (ה, כא) ומעלה מעל בה' וכחש בעמיתו וגו', ונשנית כאן בשביל שני דברים שנתחדשו בה האחד, שכתב והתודו, לימד שאינו חייב חומש ואשם על פי עדים עד שיודה בדבר. והשני על גזל הגר שהוא נתון לכהנים:</text>
    </pasuk>
    <pasuk id="7">
      <text title="את אשמו בראשו: ">הוא הקרן שנשבע עליו:</text>
      <text title="לאשר אשם לו: ">למי שנתחייב לו:</text>
    </pasuk>
    <pasuk id="8">
      <text title="ואם אין לאיש גואל: ">שמת התובע שהשביעו, ואין לו יורשים:</text>
      <text title="להשיב האשם אליו: ">כשנמלך זה להתודות על עונו. ואמרו רבותינו וכי יש לך אדם בישראל שאין לו גואלים או בן או אח או שאר בשר הקרוב ממשפחת אביו למעלה עד יעקב, אלא זה הגר שמת ואין לו יורשים:</text>
      <text title="האשם המושב: ">זה הקרן והחומש:</text>
      <text title="לה' לכהן: ">קנאו השם ונתנו לכהן שבאותו משמר:</text>
      <text title="מלבד איל הכפורים: ">האמור בויקרא (ויקרא ה כה) שהוא צריך להביא:</text>
    </pasuk>
    <pasuk id="9">
      <text title="וכל תרומה וגו': ">אמר רבי ישמעאל וכי תרומה מקריבין לכהן, והלא הוא המחזר אחריה לבית הגרנות. ומה תלמוד לומר אשר יקריבו לכהן, אלו הבכורים, שנאמר בהם תביא בית ה' אלהיך, (שמות כג, יט). ואיני יודע מה יעשה בהם, תלמוד לומר לכהן לו יהיה, בא הכתוב ולמד על הבכורים שיהיו ניתנין לכהן:</text>
    </pasuk>
    <pasuk id="10">
      <text title="ואיש את קדשיו לו יהיו: ">לפי שנאמרו מתנות כהונה ולויה יכול יבואו ויטלום בזרוע, תלמוד לומר ואיש את קדשיו לו יהיו, מגיד שטובת הנאתן לבעלים, ועוד מדרשים הרבה דרשו בו בספרי. ומדרש אגדה ואיש את קדשיו לו יהיו, מי שמעכב מעשרותיו ואינו נותנן, לו יהיו המעשרות, סוף שאין שדהו עושה אלא אחד מעשרה שהיתה למודה לעשות:</text>
      <text title="איש אשר יתן לכהן: ">מתנות הראויות לו:</text>
      <text title="לו יהיה: ">ממון הרבה:</text>
    </pasuk>
    <pasuk id="12">
      <text title="איש איש כי תשטה אשתו: ">מה כתיב למעלה מן הענין ואיש את קדשיו לו יהיו, אם אתה מעכב מתנות הכהן, חייך שתצטרך לבא אצלו להביא לו את הסוטה:</text>
      <text title="איש איש: ">ללמדך שמועלת בשתים, באיש מלחמה שלמעלה ואישה מלמטה:</text>
      <text title="כי תשטה אשתו: ">שנו רבותינו אין המנאפין נואפין עד שתכנס בהן רוח שטות, דכתיב כי תשטה, וכתוב בו נואף אשה חסר לב (משלי ו, לב). ופשוטו של מקרא כי תשטה - תט מדרכי צניעות ותחשד בעיניו, כמו שטה מעליו ועבור (שם ד, טו), אל ישט אל דרכיה לבך (שם ז, כה):</text>
      <text title="ומעלה בו מעל: ">ומהו המעל, ושכב איש אותה:</text>
    </pasuk>
    <pasuk id="13">
      <text title="ושכב איש: ">פרט לקטן ומי שאינו איש:</text>
      <text title="אתה שכבת זרע: ">שכיבתה פוסלת אותה, ואין שכיבת אחותה פוסלת אותה כמעשה בשתי אחיות שהיו דומות זו לזו:</text>
      <text title="ונעלם מעיני אישה: ">פרט לסומא הא אם היה ראוה ומעמעם [ומעלים] אין המים בודקין אותה:</text>
      <text title="ונסתרה: ">שיעור שתראה לטומאת ביאה:</text>
      <text title="עד אין בה: ">הא אם יש בה אפילו עד אחד שאמר נטמאת לא היתה שותה:</text>
      <text title="ועד אין בה: ">לטומאה אבל יש עדים לסתירה:</text>
      <text title="נתפשה: ">נאנסה, כמו ותפשה ושכב עמה (דברים כב, כח):</text>
    </pasuk>
    <pasuk id="14">
      <text title="ועבר עליו: ">קודם לסתירה:</text>
      <text title="רוח קנאה וקנא: ">פירשו רבותינו לשון התראה, שמתרה בה אל תסתרי עם איש פלוני:</text>
      <text title="והיא נטמאה או עבר עליו וגו': ">כלומר הוא התרה בה ועברה על התראתו, ואין ידוע אם נטמאה אם לאו:</text>
    </pasuk>
    <pasuk id="15">
      <text title="קמח: ">שלא יהא מסלת:</text>
      <text title="שערים: ">ולא חטים, היא עשתה מעשה בהמה וקרבנה מאכל בהמה:</text>
      <text title="לא יצק עליו שמן: ">שלא יהא קרבנה מהודר, שהשמן קרוי אור והיא עשתה בחשך:</text>
      <text title="ולא יתן עליו לבונה: ">שהאמהות נקראות לבונה, שנאמר אל גבעת הלבונה (שה"ש ד, ו), והיא פרשה מדרכיהן:</text>
      <text title="כי מנחת קנאת הוא: ">הקמח הזה, קמח לשון זכר:</text>
      <text title="מנחת קנאת: ">מעוררת עליה שתי קנאות, קנאת המקום וקנאת הבעל:</text>
    </pasuk>
    <pasuk id="17">
      <text title="מים קדשים: ">שקדשו בכיור, לפי שנעשה מנחשת מראות הצובאות, וזו פרשה מדרכיהן שהיו נבעלות לבעליהן במצרים תחת התפוח, וזו קלקלה לאחר, תבדק בו:</text>
      <text title="בכלי חרש: ">היא השקתה את הנואף יין משובח בכוסות משובחים, לפיכך תשתה מים המרים במקדה בזויה של חרש:</text>
    </pasuk>
    <pasuk id="18">
      <text title="והעמיד הכהן וגו': ">והלא כבר נאמר והעמידה לפני ה', אלא מסיעין היו אותה ממקום למקום כדי ליגעה ותטרף דעתה ותודה:</text>
      <text title="ופרע: ">סותר את קליעת שערה כדי לבזותה, מכאן לבנות ישראל שגלוי הראש גנאי להן:</text>
      <text title="לפני ה': ">בשער נקנור, הוא שער העזרה המזרחי, דרך כל הנכנסים:</text>
      <text title="ונתן על כפיה: ">ליגעה אולי תטרף דעתה ותודה, ולא ימחה שם המיוחד על המים:</text>
      <text title="המרים: ">על שם סופן שהם מרים לה:</text>
      <text title="המאררים: ">המחסרים אותה מן העולם, לשון סלון ממאיר (יחזקאל כח, כד). ולא יתכן לפרש מים ארורים, שהרי קדושים הן, ולא ארורים כתב הכתוב, אלא מאררים את אחרים. ואף אונקלוס לא תרגם ליטייא, אלא מלטטיא, שמראות קללה בגופה של זו:</text>
    </pasuk>
    <pasuk id="19">
      <text title="והשביע אותה וגו': ">ומה היא השבועה אם לא שכב הנקי, הא אם שכב חנקי [לא תנקי], שמכלל לאו אתה שומע הן, אלא שמצוה לפתוח בדיני נפשות תחלה לזכות:</text>
    </pasuk>
    <pasuk id="20">
      <text title="ואת כי שטית: ">כי משמש בלשון אם:</text>
    </pasuk>
    <pasuk id="21">
      <text title="בשבועת האלה: ">שבועה של קללה:</text>
      <text title="יתן ה' אותך לאלה: ">שיהיו הכל מקללין ביך יבואך כדרך שבא לפלונית:</text>
      <text title="ולשבועה: ">שיהיו הכל נשבעין ביך לא יארע לי כדרך שאירע לפלונית וכן הוא אומר והנחתם שמכם לשבועה לבחירי (ישעיה סה, טו), שהצדיקים נשבעים בפורענותן של רשעים, וכן לענין הברכה ונברכו וגו' (בראשית יב ג) בך יברך ישראל לאמר (בראשית מח כ):</text>
      <text title="את ירכך: ">בקללה הקדים ירך לבטן לפי שבה התחילה בעבירה תחלה:</text>
      <text title="צבה: ">כתרגומו נפוחה:</text>
    </pasuk>
    <pasuk id="22">
      <text title="לצבות בטן: ">כמו להצבות בטן, זהו שמוש פתח שהלמ"ד נקודה בו, וכן לנחותם הדרך (שמות יג, כא), לראותכם בדרך אשר תלכו בה (דברים א, לג), וכן לנפיל ירך להנפיל ירך, שהמים מצבים את הבטן ומפילים את הירך:</text>
      <text title="לצבות בטן ולנפיל ירך: ">בטנו וירכו של בועל, או אינו אלא של נבעלת, כשהוא אומר את ירכך נופלת ואת בטנך צבה, הרי של נבעלת אמור:</text>
      <text title="אמן אמן: ">קבלת שבועה, אמן על האלה אמן על השבועה, אמן אם מאיש זה, אמן אם מאיש אחר, אמן שלא סטיתי ארוסה ונשואה שומרת יבם וכנוסה:</text>
    </pasuk>
    <pasuk id="24">
      <text title="והשקה את האשה: ">אין זה סדר המעשה, שהרי בתחלה מקריב מנחתה, אלא הכתוב מבשרך שכשישקנה יבואו בה למרים. לפי שנאמר בטן וירך, מניין לשאר כל הגוף, תלמוד לומר ובאו בה בכולה, אם כן מה תלמוד לומר בטן וירך, לפי שהן התחילו בעבירה תחילה, לפיכך התחילה מהן הפורענות:</text>
      <text title="למרים: ">להיות לה רעים ומרים:</text>
    </pasuk>
    <pasuk id="25">
      <text title="והניף: ">מוליך ומביא מעלה ומוריד, ואף היא מניפה עמו שידה למעלה מידו של כהן:</text>
      <text title="והקריב אתה: ">זו היא הגשתה בקרן דרומית מערבית של מזבח קודם קמיצה כשאר מנחות:</text>
    </pasuk>
    <pasuk id="26">
      <text title="אזכרתה: ">הוא הקומץ, שעל ידי הקטרתו המנחה באה לזכרון לגבוה:</text>
    </pasuk>
    <pasuk id="27">
      <text title="והשקה את המים: ">לרבות שאם אמרה איני שותה לאחר שנמחקה מגלה, מערערין אותה ומשקין אותה בעל כרחה, אלא אם כן אמרה טמאה אני:</text>
      <text title="וצבתה בטנה וגו': ">אף על פי שבקללה הזכיר ירך תחילה, המים אין בודקין אלא דרך כניסתן בה:</text>
      <text title="והיתה האשה לאלה: ">כמו שפירשתי שהיו הכל אלין בה:</text>
      <text title="בקרב עמה: ">הפרש יש בין אדם המתנוול במקום שניכר, לאדם המתנוול במקום שאינו ניכר:</text>
    </pasuk>
    <pasuk id="28">
      <text title="ואם לא נטמאה האשה: ">בסתירה זו:</text>
      <text title="וטהרה היא: ">ממקום אחר:</text>
      <text title="ונקתה: ">ממים המאררים, ולא עוד אלא ונזרעה זרע, אם היתה יולדת בצער תלד בריוח, אם היתה יולדת שחורים יולדת לבנים:</text>
    </pasuk>
    <pasuk id="30">
      <text title="או איש: ">כמו או נודע (שמות כא, לו), כלומר אם איש קנאי הוא, לכך והעמיד את האשה:</text>
    </pasuk>
    <pasuk id="31">
      <text title="ונקה האיש מעון: ">אם בדקוה המים אל ידאג לומר חבתי במיתתה, נקי הוא מן העונש. דבר אחר משישקנה תהיה אצלו בהיתר ונקה מעון, שהסוטה אסורה לבעלה:</text>
    </pasuk>
  </chapter>
  <chapter id="6">
    <pasuk id="2">
      <text title="כי יפלא: ">יפריש. למה נסמכה פרשת נזיר לפרשת סוטה, לומר לך שכל הרואה סוטה בקלקולה יזיר עצמו מן היין, שהוא מביא לידי ניאוף:</text>
      <text title="נדר נזיר: ">אין נזירה בכל מקום אלא פרישה, אף כאן שפרש מן היין:</text>
      <text title="להזיר לה': ">להבדיל עצמו מן היין לשם שמים:</text>
    </pasuk>
    <pasuk id="3">
      <text title="מיין ושכר: ">כתרגומו מחמר חדת ועתיק, שהיין משכר כשהוא ישן:</text>
      <text title="וכל משרת: ">לשון צביעה במים וכל משקה, ובלשון משנה יש הרבה אין שורין דיו וסמנים (שבת יז ב), נזיר ששרה פתו ביין (נזיר לד ב):</text>
    </pasuk>
    <pasuk id="4">
      <text title="חרצנים: ">הם הגרעינין:</text>
      <text title="זג: ">הם קליפות שמבחוץ, שהחרצנים בתוכן כענבל בזוג:</text>
    </pasuk>
    <pasuk id="5">
      <text title="קדוש יהיה: ">השער שלו, לגדל הפרע של שער ראשו:</text>
      <text title="פרע: ">נקוד פתח קטן לפי שהוא דבוק לשער ראשו, פרע של שער. ופירושו של פרע, גדול של שער, וכן את ראשו לא יפרע (ויקרא כא, י), ואין קרוי פרע פחות משלושים יום:</text>
    </pasuk>
    <pasuk id="8">
      <text title="כל ימי נזרו קדוש הוא: ">זו קדושת הגוף מליטמא למתים:</text>
    </pasuk>
    <pasuk id="9">
      <text title="בפתע: ">זה אונס:</text>
      <text title="פתאם: ">זה שוגג. ויש אומרים פתע פתאום דבר אחד הוא, מקרה של פתאום:</text>
      <text title="וכי ימות מת עליו: ">באהל שהוא בו:</text>
      <text title="ביום טהרתו: ">ביום הזאתו, או אינו אלא בשמיני שהוא טהור לגמרי, תלמוד לומר ביום השביעי, אי שביעי יכול אפילו לא הזה, תלמוד לומר ביום טהרתו:</text>
    </pasuk>
    <pasuk id="10">
      <text title="וביום השמיני יבא שתי תרים: ">להוציא את השביעי. או אינו אלא להוציא את התשיעי, קבע זמן לקרבין וקבע זמן למקריבין, מה קרבין הכשיר שמיני ומשמיני והלאה, אף מקריבין שמיני ומשמיני והלאה:</text>
    </pasuk>
    <pasuk id="11">
      <text title="מאשר חטא על הנפש: ">שלא נזהר מטומאת המת, רבי אלעזר הקפר אומר שציער עצמו מן היין:</text>
      <text title="וקדש את ראשו: ">לחזור ולהתחיל מנין נזירותו:</text>
    </pasuk>
    <pasuk id="12">
      <text title="והזיר לה' את ימי נזרו: ">יחזור וימנה נזירותו כבתחילה:</text>
      <text title="והימים הראשונים יפלו: ">לא יעלו מן המנין:</text>
    </pasuk>
    <pasuk id="13">
      <text title="יביא אתו: ">יביא את עצמו, זה אחד משלשה אתים שהיה ר' ישמעאל דורש כן. כיוצא בו והשיאו אותם עון אשמה (ויקרא כב, טז), את עצמם, כיוצא בו ויקבור אותו בגיא (דברים לד, ו), הוא קבר את עצמו:</text>
    </pasuk>
    <pasuk id="15">
      <text title="ומנחתם ונסכיהם: ">של עולה ושלמים, לפי שהיו בכלל ויצאו לידון בדבר חדש שיטעינו לחם, החזירן לכללן שיטעינו נסכים כדין עולה ושלמים:</text>
      <text title="חלות מצות ורקיקי מצות: ">עשר מכל מין:</text>
    </pasuk>
    <pasuk id="17">
      <text title="זבח שלמים לה' על סל המצות: ">ישחט את השלמים על מנת לקדש את הלחם:</text>
      <text title="את מנחתו ואת נסכו: ">של איל:</text>
    </pasuk>
    <pasuk id="18">
      <text title="וגלח הנזיר פתח אהל מועד: ">יכול יגלח בעזרה, הרי זה דרך בזיון. אלא וגלח הנזיר לאחר שחיטת השלמים שכתוב בהן ושחטו פתח אהל מועד (ויקרא ג, ב), ספרי:</text>
      <text title="אשר תחת זבח השלמים: ">תחת הדוד שהוא מבשלן בו, לפי ששלמי נזיר היו מתבשלין בעזרה, שצריך ליטול הכהן הזרוע אחר שנתבשלה ולהניף לפני ה':</text>
    </pasuk>
    <pasuk id="19">
      <text title="הזרוע בשלה: ">לאחר שנתבשלה:</text>
    </pasuk>
    <pasuk id="20">
      <text title="קדש הוא לכהן: ">החלה והרקיק והזרוע תרומה הן לכהן:</text>
      <text title="על חזה התנופה: ">מלבד חזה ושוק הראויים לו מכל שלמים מוסף על שלמי נזיר הזרוע הזה, לפי שהיו שלמי נזיר בכלל ויצאו לידון בדבר החדש להפרשת זרוע הוצרך להחזירן לכללן לידון אף בחזה ושוק:</text>
    </pasuk>
    <pasuk id="21">
      <text title="מלבד אשר תשיג ידו: ">שאם אמר הריני נזיר על מנת לגלח על מאה עולות ועל מאה שלמים כפי נדרו אשר ידור כן יעשה מוסף על תורת נזרו:</text>
      <text title="על תורת נזרו: ">יוסיף ולא יחסר, שאם אמר הריני נזיר חמש נזירות על מנת לגלח על שלש בהמות הללו, אין אני קורא בו כאשר ידור כן יעשה:</text>
    </pasuk>
    <pasuk id="23">
      <text title="אמור להם: ">כמו זכור שמור, בלע"ז דישנ"ט (באמרכם):</text>
      <text title="אמור להם: ">שיהיו כולם שומעים:</text>
      <text title="אמור: ">מלא, לא תברכם בחפזון ובהלות, אלא בכוונה ובלב שלם:</text>
    </pasuk>
    <pasuk id="24">
      <text title="יברכך: ">שיתברכו נכסיך:</text>
      <text title="וישמרך: ">שלא יבואו עליך שודדים ליטול ממונך, שהנותן מתנה לעבדו אינו יכול לשמרו מכל אדם, וכיון שבאים לסטים עליו ונוטלין אותה ממנו, מה הנאה יש לו במתנה זו, אבל הקב"ה הוא הנותן הוא השומר. והרבה מדרשים דרשו בו בספרי:</text>
    </pasuk>
    <pasuk id="25">
      <text title="יאר ה' פניו אליך: ">יראה לך פנים שוחקות, פנים צהובות:</text>
      <text title="ויחנך: ">יתן לך חן:</text>
    </pasuk>
    <pasuk id="26">
      <text title="ישא ה' פניו אליך: ">יכבוש כעסו:</text>
    </pasuk>
    <pasuk id="27">
      <text title="ושמו את שמי: ">יברכום בשם המפורש:</text>
      <text title="ואני אברכם: ">לישראל ואסכים עם הכהנים. דבר אחר ואני אברכם לכהנים:</text>
    </pasuk>
  </chapter>
  <chapter id="7">
    <pasuk id="1">
      <text title="ויהי ביום כלות משה: ">כלת כתיב, יום הקמת המשכן היו ישראל ככלה הנכנסת לחופה:</text>
      <text title="כלות משה: ">בצלאל ואהליאב וכל חכם לב עשו את המשכן, ותלאו הכתוב במשה, לפי שמסר נפשו עליו לראות תבנית כל דבר ודבר כמו שהראהו בהר להורות לעושי המלאכה, ולא טעה בתבנית אחת וכן מצינו בדוד לפי שמסר נפשו על בנין בית המקדש, שנאמר זכור ה' לדוד את כל ענותו אשר נשבע לה' וגו' (תהלים קלב, א - ב), לפיכך נקרא על שמו, שנאמר ראה ביתך דוד (מלכים א' יב, טז):</text>
      <text title="ביום כלות משה להקים: ">ולא נאמר ביום הקים מלמד שכל שבעת ימי המלואים היה משה מעמידו ומפרקו ובאותו היום העמידו ולא פרקו, לכך נאמר ביום כלות משה להקים, אותו היום כלו הקמותיו וראש חדש ניסן היה, בשני נשרפה הפרה, בשלישי הזו הזיה ראשונה, ובשביעי גלחו:</text>
    </pasuk>
    <pasuk id="2">
      <text title="הם נשיאי המטת: ">שהיו שוטרים עליהם במצרים והיו מוכים עליהם, שנאמר (שמות ה, יד) ויכו שוטרי בני ישראל וגו':</text>
      <text title="הם העומדים על הפקודים: ">שעמדו עם משה ואהרן כשמנו את ישראל, שנאמר (במדבר א, ד) ואתכם יהיו וגו':</text>
    </pasuk>
    <pasuk id="3">
      <text title="שש עגלת צב: ">אין צב אלא מחופים וכן (ישעיה סו, כ) בצבים ובפרדים, עגלות מכוסות קרויות צבים:</text>
      <text title="ויקריבו אותם לפני המשכן: ">שלא קבל משה מידם עד שנאמר לו מפי המקום. אמר רבי נתן מה ראו הנשיאים להתנדב כאן בתחלה, ובמלאכת המשכן לא התנדבו תחלה, אלא כך אמרו הנשיאים יתנדבו צבור מה שיתנדבו, ומה שמחסרין אנו משלימין, כיון שראו שהשלימו צבור את הכל, שנאמר (שמות לו, ז) והמלאכה היתה דים, אמרו מעתה מה לנו לעשות, הביאו את אבני השוהם והמלואים לאפוד ולחשן, לכך התנדבו כאן תחלה:</text>
    </pasuk>
    <pasuk id="7">
      <text title="כפי עבודתם: ">שהיה משא בני גרשון קל משל מררי, שהיו נושאים הקרשים והעמודים והאדנים:</text>
    </pasuk>
    <pasuk id="9">
      <text title="כי עבדת הקדש עליהם: ">משא דבר הקדושה הארון והשלחן וגו', לפיכך בכתף ישאו:</text>
    </pasuk>
    <pasuk id="10">
      <text title="ויקריבו הנשאים את חנכת המזבח: ">לאחר שהתנדבו העגלות והבקר לשאת המשכן, נשאם לבם להתנדב קרבנות המזבח לחנכו:</text>
      <text title="ויקריבו הנשיאים את קרבנם לפני המזבח: ">כי לא קבל משה מידם עד שנאמר לו מפי הגבורה:</text>
    </pasuk>
    <pasuk id="11">
      <text title="יקריבו את קרבנם לחנכת המזבח: ">ועדיין לא היה יודע משה האיך יקריבו, אם כסדר תולדותם, אם כסדר המסעות, עד שנאמר לו מפי הקב"ה יקריבו למסעות, איש יומו:</text>
    </pasuk>
    <pasuk id="12">
      <text title="ביום הראשון: ">אותו היום נטל עשר עטרות, ראשון למעשה בראשית, ראשון לנשיאים וכו', כדאיתא בסדר עולם:</text>
      <text title="למטה יהודה: ">יחסו הכתוב על שבטו, ולא שגבה משבטו והקריב. או אינו אומר למטה יהודה אלא שגבה משבטו והביא, תלמוד לומר זה קרבן נחשון, משלו הביא:</text>
    </pasuk>
    <pasuk id="13">
      <text title="שניהם מלאים סלת: ">למנחת נדבה:</text>
    </pasuk>
    <pasuk id="14">
      <text title="עשרה זהב: ">כתרגומו, משקל עשר שקלי הקדש היה בה:</text>
      <text title="מלאה קטרת: ">לא מצינו קטרת ליחיד ולא על מזבח החיצון אלא זו בלבד, והוראת שעה היתה:</text>
    </pasuk>
    <pasuk id="15">
      <text title="פר אחד: ">מיוחד שבעדרו:</text>
    </pasuk>
    <pasuk id="16">
      <text title="שעיר עזים אחד לחטאת: ">לכפר על קבר התהום וטומאת ספק:</text>
    </pasuk>
    <pasuk id="18">
      <title>הקריב נתנאל בן צוער: </title>
    </pasuk>
    <pasuk id="19">
      <text title="הקרב את קרבנו: ">מה תלמוד לומר הקריב בשבטו של יששכר, מה שלא נאמר בכל השבטים, לפי שבא ראובן וערער ואמר די שקדמני יהודה אחי, אקריב אני אחריו. אמר לו משה מפי הגבורה נאמר לי שיקריבו כסדר מסען לדגליהם. לכך אמר הקרב את קרבנו, והוא חסר יו"ד, שהוא משמע הקרב, לשון צווי, שמפי הגבורה נצטווה הקרב. ומהו הקריב הקרב שני פעמים, שבשביל שני דברים זכה להקריב שני לשבטים אחת שהיו יודעים בתורה, שנאמר (ד"ה א' יב, לג) ומבני יששכר יודעי בינה לעתים, ואחת שהם נתנו עצה לנשיאים להתנדב קרבנות הללו. וביסודו של ר' משה הדרשן מצאתי אמר רבי פנחס בן יאיר, נתנאל בן צוער השיאן עצה זו:</text>
      <text title="קערת כסף: ">מנין אותיותיו בגימטריה תתק"ל כנגד שנותיו של אדם הראשון:</text>
      <text title="שלשים ומאה משקלה: ">על שם שכשהעמיד תולדות לקיום העולם בן מאה ושלשים שנה היה, שנאמר (בראשית ה, ג) ויחי אדם שלשים ומאת שנה ויולד בדמותו וגו':</text>
      <text title="מזרק אחד כסף: ">בגימטריה תק"כ, על שם נח שהעמיד תולדות בן ת"ק שנה, ועל שם עשרים שנה שנגזרה גזירת המבול קודם תולדותיו, כמו שפירשתי אצל (בראשית ו, ג) והיו ימיו מאה ועשרים שנה, לפיכך נאמר מזרק אחד כסף ולא נאמר מזרק כסף אחד, כמו שנאמר בקערה, לומר שאף אותיות של אחד מצטרפות למנין:</text>
      <text title="שבעים שקל: ">כנגד שבעים אומות שיצאו מבניו:</text>
    </pasuk>
    <pasuk id="20">
      <text title="כף אחת: ">כנגד התורה שנתנה מידו של הקב"ה:</text>
      <text title="עשרה זהב: ">כנגד עשרת הדברות:</text>
      <text title="מלאה קטרת: ">גימטריה של קטרת תרי"ג מצות, ובלבד שתחליף קו"ף בדל"ת על ידי א"ת ב"ש ג"ר ד"ק:</text>
    </pasuk>
    <pasuk id="21">
      <text title="פר אחד: ">כנגד אברהם, שנאמר בו (בראשית יח, ז) ויקח בן בקר:</text>
      <text title="איל אחד: ">כנגד יצחק (שם כב, יג) ויקח את האיל וגו':</text>
      <text title="כבש אחד: ">כנגד יעקב (שם ל, מ) והכשבים הפריד יעקב:</text>
    </pasuk>
    <pasuk id="22">
      <text title="שעיר עזים: ">לכפר על מכירת יוסף, שנאמר בו (שם לז, לא) וישחטו שעיר עזים:</text>
    </pasuk>
    <pasuk id="23">
      <text title="ולזבח השלמים בקר שנים: ">כנגד משה ואהרן, שנתנו שלום בין ישראל לאביהם שבשמים:</text>
      <text title="אילם עתדים כבשים: ">שלשה מינים כנגד כהנים ולוים וישראלים, וכנגד תורה נביאים וכתובים. שלש חמשיות כנגד חמשה חומשין, וחמשת הדברות הכתובין על לוח אחד, וחמשה הכתובין על השני. עד כאן מיסודו של ר' משה הדרשן:</text>
    </pasuk>
    <pasuk id="24">
      <text title="ביום השלישי נשיא וגו': ">ביום השלישי היה נשיא המקריב לבני זבולון, וכן כולם, אבל בנתנאל שנאמר בו הקריב נתנאל, נופל אחריו הלשון לומר נשיא יששכר, לפי שכבר הזכיר שמו והקרבתו, ובשאר שלא נאמר בהן הקריב, נופל עליהן לשון זה נשיא לבני פלוני, אותו היום היה הנשיא המקריב לשבט פלוני:</text>
    </pasuk>
    <pasuk id="84">
      <text title="ביום המשח אותו: ">בו ביום שנמשח הקריב, ומה אני מקיים אחרי המשח, שנמשח תחלה ואחר כך הקריב. או אחרי המשח לאחר זמן, ולא בא ללמד ביום המשח אלא לומר שנמשח ביום, כשהוא אומר (ויקרא ז, לו) ביום משחו אותם, למדנו שנמשח ביום, ומה תלמוד לומר ביום המשח אותו, ביום שנמשח הקריב:</text>
      <text title="קערת כסף שתים עשרה: ">הם הם שהתנדבו ולא אירע בהם פסול:</text>
    </pasuk>
    <pasuk id="85">
      <text title="שלשים ומאה הקערה האחת וגו': ">מה תלמוד לומר, לפי שנאמר שלשים ומאה משקלה, ולא פירש באיזו שקל, לכך חזר ושנאה כאן, וכלל בכולן כל כסף הכלים בשקל הקדש:</text>
      <text title="כל כסף הכלים וגו': ">למדך שהיו כלי המקדש מכוונים במשקלן, שוקלן אחד אחד ושוקלן כולן כאחד, לא ריבה ולא מיעט:</text>
    </pasuk>
    <pasuk id="86">
      <text title="כפות זהב שתים עשרה: ">למה נאמר, לפי שנאמר כף אחת עשרה זהב, היא של זהב, ומשקלה עשרה שקלים של כסף, או אינו אלא כף אחת של כסף ומשקלה עשרה שקלי זהב, ושקלי זהב אין משקלם שוה לשל כסף, תלמוד לומר כפות זהב, של זהב היו:</text>
    </pasuk>
    <pasuk id="89">
      <text title="ובבא משה: ">שני כתובים המכחישים זה את זה, בא שלישי והכריע ביניהם. כתוב אחד אומר (ויקרא א, א) וידבר ה' אליו מאהל מועד, והוא חוץ לפרכת, וכתוב אחד אומר (שמות כה, כב) ודברתי אתך מעל הכפרת, בא זה והכריע ביניהם, משה בא אל אהל מועד ושם שומע את הקול הבא מעל הכפרת:</text>
      <text title="מבין שני הכרובים: ">הקול יוצא מן השמים לבין שני הכרובים ומשם יצא לאהל מועד:</text>
      <text title="מדבר: ">כמו מתדבר, כבודו של מעלה לומר כן מדבר בינו לבין עצמו, ומשה שומע מאליו:</text>
      <text title="וידבר אליו: ">למעט את אהרן מן הדברות:</text>
      <text title="וישמע את הקול: ">יכול קול נמוך, תלמוד לומר את הקול, הוא הקול שנדבר עמו בסיני, וכשמגיע לפתח היה נפסק, ולא היה יוצא חוץ לאהל:</text>
    </pasuk>
  </chapter>
  <chapter id="8">
    <pasuk id="2">
      <text title="בהעלתך: ">למה נסמכה פרשת המנורה לפרשת הנשיאים, לפי שכשראה אהרן חנוכת הנשיאים חלשה דעתו, שלא היה עמהם בחנוכה, לא הוא ולא שבטו, אמר לו הקב"ה חייך, שלך גדולה משלהם, שאתה מדליק ומטיב את הנרות:</text>
      <text title="בהעלתך: ">על שם שהלהב עולה, כתוב בהדלקתן לשון עליה, שצריך להדליק עד שתהא שלהבת עולה מאליה. ועוד דרשו רבותינו, מכאן שמעלה היתה לפני המנורה שעליה הכהן עומד ומטיב:</text>
      <text title="אל מול פני המנורה: ">אל מול נר אמצעי שאינו בקנים, אלא בגוף של מנורה:</text>
      <text title="יאירו שבעת הנרות: ">ששה שעל ששת הקנים, שלשה המזרחיים פונים למול האמצעי, הפתילות שבהן, וכן שלשה המערביים ראשי הפתילות למול האמצעי. ולמה, כדי שלא יאמרו לאורה הוא צריך:</text>
    </pasuk>
    <pasuk id="3">
      <text title="ויעש כן אהרן: ">להגיד שבחו של אהרן שלא שינה:</text>
    </pasuk>
    <pasuk id="4">
      <text title="וזה מעשה המנורה: ">שהראהו הקב"ה באצבע לפי שנתקשה בה, לכך נאמר וזה:</text>
      <text title="מקשה: ">בטדי"ץ בלע"ז [עשוי בהכאה] לשון דא לדא נקשן (דניאל ה, ו). עשת של ככר זהב היתה, ומקיש בקורנס וחותך בכשיל לפשט אבריה כתקונן, ולא נעשית אברים אברים ע"י חבור:</text>
      <text title="עד ירכה עד פרחה: ">ירכה היא השידה שעל הרגלים, חלול כדרך מנורות כסף שלפני השרים:</text>
      <text title="עד ירכה עד פרחה: ">כלומר גופה של מנורה כולה וכל התלוי בה:</text>
      <text title="עד ירכה: ">שהוא אבר גדול:</text>
      <text title="עד פרחה: ">שהוא מעשה דק שבה הכל מקשה. ודרך עד לשמש בלשון זה, כמו (שופטים טו, ה) מגדיש ועד קמה ועד כרם זית:</text>
      <text title="כמראה אשר הראה וגו': ">כתבנית אשר הראהו בהר, כמו שנאמר (שמות כה, מ) וראה ועשה בתבניתם וגו':</text>
      <text title="כן עשה את המנורה: ">מי שעשאה. ומדרש אגדה ע"י הקב"ה נעשית מאליה:</text>
    </pasuk>
    <pasuk id="6">
      <text title="קח את הלוים: ">קחם בדברים, אשריכם שתזכו להיות שמשים למקום:</text>
    </pasuk>
    <pasuk id="7">
      <text title="הזה עליהם מי חטאת: ">של אפר הפרה מפני טמאי מתים שבהם:</text>
      <text title="והעבירו תער: ">מצאתי בדברי רבי משה הדרשן, לפי שנתנו כפרה על הבכורות שעבדו עבודה זרה והיא קרויה זבחי מתים, והמצורע קרוי מת, הזקיקם תגלחת כמצורעים:</text>
    </pasuk>
    <pasuk id="8">
      <text title="ולקחו פר בן בקר: ">והוא עולה, כמו שנאמר (פסוק יב) ועשה את האחד עולה, והוא קרבן צבור בעבודה זרה:</text>
      <text title="ופר שני: ">מה תלמוד לומר שני, לומר לך, מה עולה לא נאכלת, אף חטאת לא נאכלת. ובזו יש סמך לדבריו בתורת כהנים. ואומר אני שהוראת שעה היתה, ששעיר היה להם להביא לחטאת עבודה זרה עם פר העולה:</text>
    </pasuk>
    <pasuk id="9">
      <text title="והקהלת את כל עדת: ">לפי שהלוים נתנים קרבן כפרה תחתיהם, יבואו ויעמדו על קרבנם ויסמכו את ידיהם עליהם:</text>
    </pasuk>
    <pasuk id="11">
      <text title="והניף אהרן את הלוים תנופה: ">כדרך שאשם מצורע טעון תנופה חי. שלש תנופות נאמרו בפרשה זו, הראשונה לבני קהת, לכך נאמר בם והיו לעבוד את עבודת ה', לפי שעבודת קדש הקדשים עליהם הארון והשלחן וגו'. השניה לבני גרשון, לכך נאמר בם תנופה לה', שאף עליהם היתה עבודת הקודש יריעות וקרסים הנראים בבית קדש הקדשים, והשלישית לבני מררי:</text>
    </pasuk>
    <pasuk id="16">
      <text title="נתנים נתנים: ">נתונים למשא נתונים לשיר:</text>
      <text title="פטרת: ">פתיחת:</text>
    </pasuk>
    <pasuk id="17">
      <text title="כי לי כל בכור: ">שלי היו הבכורות בקו הדין, שהגנתי עליהם בין בכורי מצרים ולקחתי אותם לי עד שטעו בעגל, ועכשיו ואקח את הלוים:</text>
    </pasuk>
    <pasuk id="19">
      <text title="ואתנה וגו': ">חמשה פעמים נאמר בני ישראל במקרא זה, להודיע חבתן שנכפלו אזכרותיהן במקרא אחד כמנין חמשה חומשי תורה, וכך ראיתי בבראשית רבה:</text>
      <text title="ולא יהיה בבני ישראל נגף: ">שלא יצטרכו לגשת אל הקדש, שאם יגשו יהיה נגף:</text>
    </pasuk>
    <pasuk id="20">
      <text title="ויעש משה ואהרן וכל עדת וגו': ">משה העמידן ואהרן הניפן וישראל סמכו את ידיהם:</text>
    </pasuk>
    <pasuk id="22">
      <text title="כאשר צוה ה' וגו' כן עשו: ">להגיד שבח העושין והנעשה בהן, שאחד מהן לא עכב:</text>
    </pasuk>
    <pasuk id="24">
      <text title="זאת אשר ללוים: ">שנים פוסלים בהם, ואין המומים פוסלים בהם:</text>
      <text title="מבן חמש ועשרים: ">ובמקום אחר אומר (במדבר ד, ג) מבן שלשים שנה, הא כיצד, מבן כ"ה בא ללמוד הלכות עבודה ולומד חמש שנים, ובן שלשים עובד, מכאן לתלמיד שלא ראה סימן יפה במשנתו בחמש שנים, ששוב אינו רואה:</text>
    </pasuk>
    <pasuk id="25">
      <text title="ולא יעבוד עוד: ">עבודת משא בכתף, אבל חוזר הוא לנעילת שערים ולשיר ולטעון עגלות, וזהו ושרת את אחיו עם אחוהי, כתרגומו:</text>
    </pasuk>
    <pasuk id="26">
      <text title="לשמר משמרת: ">לחנות סביב לאהל, ולהקים ולהוריד בשעת המסעות:</text>
    </pasuk>
  </chapter>
  <chapter id="9">
    <pasuk id="1">
      <text title="בחדש הראשון: ">פרשה שבראש הספר לא נאמרה עד אייר, למדת שאין סדר מוקדם ומאוחר בתורה. ולמה לא פתח בזו, מפני שהוא גנותן של ישראל, שכל ארבעים שנה שהיו ישראל במדבר לא הקריבו אלא פסח זה בלבד:</text>
    </pasuk>
    <pasuk id="2">
      <text title="במועדו: ">אף בשבת. במועדו אף בטומאה:</text>
    </pasuk>
    <pasuk id="3">
      <text title="ככל חקתיו: ">אלו מצות שבגופו, שה תמים זכר בן שנה:</text>
      <text title="וככל משפטיו: ">אלו מצות שעל גופו ממקום אחר, כגון שבעת ימים למצה ולביעור חמץ. [מצות שבגופו, שה תמים זכר בן שנה. שעל גופו, צלי אש ראשו על כרעיו ועל קרבו. שחוץ לגופו, מצה וביעור חמץ]:</text>
    </pasuk>
    <pasuk id="4">
      <text title="וידבר משה וגו': ">מה תלמוד לומר, והלא נאמר (ויקרא כג, מד) וידבר משה את מועדי ה', אלא כששמע פרשת מועדים מסיני, אמרה להם, וחזר והזהירם בשעת מעשה:</text>
    </pasuk>
    <pasuk id="6">
      <text title="לפני משה ולפני אהרן: ">כששניהם יושבין בבית המדרש באו ושאלום. ולא יתכן לומר זה אחר זה, שאם משה לא היה יודע, אהרן מנין לו:</text>
    </pasuk>
    <pasuk id="7">
      <text title="למה נגרע: ">אמר להם אין קדשים קרבים בטומאה. אמרו לו יזרק הדם עלינו בכהנים טהורים ויאכל הבשר לטהורים. אמר להם עמדו ואשמעה, כתלמיד המובטח לשמוע מפי רבו. אשרי ילוד אשה שכך מובטח, שכל זמן שהיה רוצה היה מדבר עם השכינה. וראויה היתה פרשה זו להאמר ע"י משה כשאר כל התורה כולה, אלא שזכו אלו שתאמר על ידיהן, שמגלגלין זכות ע"י זכאי:</text>
    </pasuk>
    <pasuk id="10">
      <text title="או בדרך רחקה: ">נקוד עליו, לומר לא שרחוקה ודאי, אלא שהיה חוץ לאסקופת העזרה כל זמן שחיטה. פסח שני מצה וחמץ עמו בבית ואין שם יום טוב, ואין איסור חמץ אלא עמו באכילתו:</text>
    </pasuk>
    <pasuk id="14">
      <text title="וכי יגור אתכם גר ועשה פסח: ">יכול כל המתגייר יעשה פסח מיד, תלמוד לומר חקה אחת וגו', אלא כך משמעו, וכי יגור אתכם גר ובא עת לעשות פסח עם חביריו כחקה וכמשפט יעשה:</text>
    </pasuk>
    <pasuk id="15">
      <text title="המשכן לאהל העדת: ">המשכן העשוי להיות אהל ללוחות העדות:</text>
      <text title="יהיה על המשכן: ">כמו הווה על המשכן, וכן כל לשון הפרשה:</text>
    </pasuk>
    <pasuk id="17">
      <text title="העלות הענן: ">כתרגומו אסתלקות, וכן ונעלה הענן. ולא יתכן לכתוב ולפי עלות הענן ועלה הענן, שאין זה לשון סלוק אלא צמוח ועלייה, כמו (מלכים א' יח, מד) והנה עב קטנה ככף איש עולה מים:</text>
    </pasuk>
    <pasuk id="18">
      <text title="על פי ה' יסעו: ">שנינו במלאכת המשכן, כיון שהיו ישראל נוסעים היה עמוד הענן מתקפל ונמשך על גבי בני יהודה כמין קורה, תקעו והריעו ותקעו ולא היה מהלך עד שמשה אומר קומה ה', ונסע דגל מחנה יהודה, זו בספרי:</text>
      <text title="ועל פי ה' יחנו: ">כיון שהיו ישראל חונים, עמוד הענן מתמר ועולה ונמשך על גבי בני יהודה כמין סוכה, ולא היה נפרש עד שמשה אומר שובה ה' רבבות אלפי ישראל, הוי אומר על פי ה' וביד משה:</text>
    </pasuk>
    <pasuk id="20">
      <text title="ויש: ">כלומר ופעמים:</text>
      <text title="ימים מספר: ">ימים מועטים:</text>
    </pasuk>
    <pasuk id="22">
      <text title="או ימים: ">שנה, כמו (ויקרא כה, כט) ימים תהיה גאולתו:</text>
    </pasuk>
  </chapter>
  <chapter id="10">
    <pasuk id="2">
      <text title="עשה לך: ">שיהיו תוקעין לפניך כמלך, כמו שנאמר (דברים לג, ה) ויהי בישורון מלך:</text>
      <text title="עשה לך: ">משלך:</text>
      <text title="עשה לך: ">אתה עושה ומשתמש בהם ולא אחר:</text>
      <text title="למקרא העדה: ">כשתרצה לדבר עם הסנהדרין ושאר העם ותקראם לאסוף אליך, תקראם ע"י חצוצרות:</text>
      <text title="ולמסע את המחנות: ">בשעת סלוק מסעות תתקעו בהם לסימן, נמצאת אתה אומר על פי שלשה היו נוסעים, על פי הקב"ה וע"פ משה ועל פי חצוצרות:</text>
      <text title="מקשה: ">מהעשת תעשה בהקשת הקורנס:</text>
    </pasuk>
    <pasuk id="3">
      <text title="ותקעו בהן: ">בשתיהן והוא סימן למקרא העדה, שנאמר ונועדו אליך כל העדה אל פתח אהל מועד:</text>
    </pasuk>
    <pasuk id="4">
      <text title="ואם באחת יתקעו: ">הוא סימן למקרא הנשיאים, שנאמר ונועדו אליך הנשיאים. ואף הן יעידתן אל פתח אהל מועד. ומגזרה שוה הוא בא בספרי:</text>
    </pasuk>
    <pasuk id="5">
      <text title="ותקעתם תרועה: ">סימן מסע המחנות תקיעה תרועה ותקיעה, כך הוא נדרש בספרי מן המקראות היתרים:</text>
    </pasuk>
    <pasuk id="7">
      <text title="ובהקהיל את הקהל וגו': ">לפי שהוא אומר והיו לך למקרא העדה ולמסע את המחנות מה מקרא העדה, תוקע בשני כהנים ובשתיהן, שנאמר ותקעו בהן וגו', אף מסע המחנות בשתיהן, יכול מה מסע המחנות תוקע ומריע ותוקע אף מקרא העדה תוקע ומריע ותוקע, ומעתה אין חילוק בין מקרא העדה למסע את המחנות, תלמוד לומר ובהקהיל את הקהל וגו', לימד שאין תרועה למקרא העדה והוא הדין לנשיאים. הרי סימן לשלשתם, מקרא העדה בשתים, ושל נשיאים באחת, וזו וזו אין בהם תרועה, ומסע המחנות בשתים ע"י תרועה ותקיעה:</text>
    </pasuk>
    <pasuk id="8">
      <text title="ובני אהרן יתקעו: ">במקראות ובמסעות הללו:</text>
    </pasuk>
    <pasuk id="10">
      <text title="על עלתיכם: ">בקרבן צבור הכתוב מדבר:</text>
      <text title="אני ה' אלהיכם: ">מכאן למדנו מלכיות עם זכרונות ושופרות, שנאמר ותקעתם הרי שופרות, לזכרון הרי זכרונות, אני ה' אלהיכם זה מלכיות וכו':</text>
    </pasuk>
    <pasuk id="11">
      <text title="בחדש השני: ">נמצאת אומר שנים עשר חודש חסר עשרה ימים עשו בחורב, שהרי בראש חודש סיון חנו שם ולא נסעו עד עשרים באייר לשנה הבאה:</text>
    </pasuk>
    <pasuk id="12">
      <text title="למסעיהם: ">כמשפט המפורש למסע דגליהם מי ראשון ומי אחרון:</text>
      <text title="במדבר פארן: ">קברות התאוה במדבר פארן היה ושם חנו ממסע זה:</text>
    </pasuk>
    <pasuk id="17">
      <text title="והורד המשכן: ">כיון שנוסע דגל יהודה נכנסו אהרן ובניו ופרקו את הפרכת וכסו בה את הארון, שנאמר (במדבר ד, ה) ובא אהרן ובניו בנסוע המחנה, ובני גרשון ובני מררי פורקין המשכן וטוענין אותו בעגלות ונוסעים, והארון וכלי הקדש של משא בני קהת עומדים מכוסין ונתונין על המוטות עד שנסע דגל מחנה ראובן, ואחר כך ונסעו הקהתים:</text>
    </pasuk>
    <pasuk id="21">
      <text title="נשאי המקדש: ">נושאי הדברים המקודשים:</text>
      <text title="והקימו את המשכן: ">בני גרשון ובני מררי, שהיו קודמים להם מסע שני דגלים, היו מקימין את המשכן, כשהיה הענן שוכן, וסימן החנייה נראה בדגל מחנה יהודה והם חונים, ועדיין בני קהת באים מאחריהם עם שני דגלים האחרונים, היו בני גרשון ובני מררי מקימין את המשכן, וכשבאים בני קהת מוצאים אותו על מכונו, ומכניסין בו הארון והשלחן והמנורה והמזבחות, וזהו משמעות המקרא והקימו מקימי המשכן אותו עד טרם בואם של בני קהת:</text>
    </pasuk>
    <pasuk id="25">
      <text title="מאסף לכל המחנות: ">תלמוד ירושלמי לפי שהיה שבטו של דן מרובה באוכלוסין היה נוסע באחרונה וכל מי שהיה מאבד דבר היה מחזירו לו. אתיא כמאן דאמר כתיבה היו מהלכין, ומפיק לה מן (במדבר ב, יז) כאשר יחנו כן יסעו. ואית דאמרי כקורה היו מהלכין ומפיק לה מן מאסף לכל המחנות:</text>
    </pasuk>
    <pasuk id="28">
      <text title="אלה מסעי: ">זה סדר מסעיהם:</text>
      <text title="ויסעו: ">ביום ההוא נסעו:</text>
    </pasuk>
    <pasuk id="29">
      <text title="חובב: ">הוא יתרו, שנאמר (שופטים ד, יא) מבני חובב חותן משה, ומה תלמוד לומר (שמות ב, יח) ותבאנה אל רעואל אביהן, מלמד שהתינוקות קורין לאבי אביהן אבא. ושמות הרבה [ושני שמות] היו לו יתר על שם שיתר פרשה אחת בתורה. חובב על שחבב את התורה וכו':</text>
      <text title="נסעים אנחנו אל המקום: ">מיד עד שלשה ימים אנו נכנסין לארץ, שבמסע זה הראשון נסעו על מנת להכנס לארץ ישראל, אלא שחטאו במתאוננים. ומפני מה שתף משה עצמו עמהם, שעדיין לא נגזרה גזרה עליו וכסבור שהוא נכנס:</text>
    </pasuk>
    <pasuk id="30">
      <text title="אל ארצי ואל מולדתי: ">אם בשביל נכסי, אם בשביל משפחתי:</text>
    </pasuk>
    <pasuk id="31">
      <text title="אל נא תעזב: ">אין נא אלא לשון בקשה, שלא יאמרו לא נתגייר יתרו מחבה, סבור היה שיש לגרים חלק בארץ, עכשיו שראה שאין להם חלק הניחם והלך לו:</text>
      <text title="כי על כן ידעת חנתנו במדבר: ">כי נאה לך לעשות זאת על אשר ידעת חנותנו במדבר וראית נסים וגבורות שנעשו לנו:</text>
      <text title="כי על כן ידעת: ">כמו על אשר ידעת, כמו (בראשית לח, כו) כי על כן לא נתתיה לשלה בני, כי על כן עברתם (שם יח, ה), כי על כן באו (שם יט, ח), כי על כן ראיתי פניך (שם לג, י):</text>
      <text title="והיית לנו לעינים: ">לשון עבר כתרגומו. דבר אחר לשון עתיד, כל דבר ודבר שיתעלם מעינינו תהיה מאיר עינינו. דבר אחר שתהא חביב עלינו כגלגל עינינו, שנאמר (דברים י, יט) ואהבתם את הגר:</text>
    </pasuk>
    <pasuk id="32">
      <text title="והיה הטוב ההוא וגו': ">מה טובה הטיבו לו, אמרו כשהיו ישראל מחלקין את הארץ היה דושנה של יריחו חמש מאות אמה על ת"ק אמה והניחוהו מלחלוק, אמרו מי שיבנה בית המקדש בחלקו הוא יטלנו, בין כך ובין כך נתנוהו לבני יתרו ליונדב בן רכב, שנאמר ובני קני חותן משה עלו מעיר התמרים וגו' (שופטים א, טז):</text>
    </pasuk>
    <pasuk id="33">
      <text title="דרך שלשת ימים: ">מהלך שלשת ימים הלכו ביום אחד, שהיה הקב"ה חפץ להכניסם לארץ מיד:</text>
      <text title="וארון ברית ה' נסע לפניהם דרך שלשת ימים: ">זה הארון היוצא עמהם למלחמה ובו שברי לוחות מונחים ומקדים לפניהם דרך שלשת ימים לתקן להם מקום חנייה:</text>
    </pasuk>
    <pasuk id="34">
      <text title="וענן ה' עליהם יומם: ">שבעה עננים כתובים במסעיהם. ארבע מארבע רוחות, ואחד למעלה, ואחד למטה, ואחד לפניהם מנמיך את הגבוה ומגביה את הנמוך והורג נחשים ועקרבים:</text>
      <text title="מן המחנה: ">ממקום חנייתן:</text>
    </pasuk>
    <pasuk id="35">
      <text title="ויהי בנסע הארן: ">עשה לו סמניות מלפניו ומלאחריו, לומר שאין זה מקומו. ולמה נכתב כאן, כדי להפסיק בין פורענות לפורענות וכו' כדאיתא בכל כתבי הקדש (שבת קטז א):</text>
      <text title="קומה ה': ">לפי שהיה מקדים לפניהם מהלך שלשת ימים, היה משה אומר עמוד והמתן לנו ואל תתרחק יותר במדרש תנחומא בויקהל:</text>
      <text title="ויפוצו אויביך: ">המכונסין:</text>
      <text title="וינסו משנאיך: ">אלו הרודפים:</text>
      <text title="משנאיך: ">אלו שונאי ישראל, שכל השונא את ישראל שונא את מי שאמר והיה העולם, שנאמר (תהלים פג, ג) ומשנאיך נשאו ראש, ומי הם, על עמך יערימו סוד:</text>
    </pasuk>
    <pasuk id="36">
      <text title="שובה ה': ">מנחם תרגמו לשון מרגוע וכן (ישעיה ל, טו) בשובה ונחת תושעון:</text>
      <text title="רבבות אלפי ישראל: ">מגיד שאין השכינה שורה בישראל פחותים משני אלפים ושתי רבבות:</text>
    </pasuk>
  </chapter>
  <chapter id="11">
    <pasuk id="1">
      <text title="ויהי העם כמתאננים: ">אין העם אלא רשעים. וכן הוא אומר (שמות יז, ד) מה אעשה לעם הזה, ואומר (ירמיה יג, י) העם הרע הזה. וכשהם כשרים קרואים עמי, שנאמר (שמות ה, א) שלח את עמי, עמי מה עשיתי לך (מיכה ו ג):</text>
      <text title="כמתאננים: ">אין מתאוננים אלא לשון עלילה מבקשים עלילה האיך לפרוש מאחרי המקום וכן הוא אומר בשמשון (שופטים יד ד) כי תואנה הוא מבקש:</text>
      <text title="רע באזני ה': ">תואנה שהיא רעה באזני ה' שמתכוונים שתבא באזניו ויקניט. אמרו אוי לנו כמה לבטנו בדרך הזה שלשה ימים, שלא נחנו מענוי הדרך:</text>
      <text title="ויחר אפו: ">אני הייתי מתכוין לטובתכם שתכנסו לארץ מיד:</text>
      <text title="בקצה המחנה: ">במוקצין שבהם לשפלות, אלו ערב רב. רבי שמעון בן מנסיא אומר בקצינים שבהם ובגדולים:</text>
    </pasuk>
    <pasuk id="2">
      <text title="ויצעק העם אל משה: ">משל למלך בשר ודם שכעס על בנו והלך הבן אצל אוהבו של אביו ואמר לו צא ובקש עלי מאבא:</text>
      <text title="ותשקע האש: ">שקעה במקומה בארץ שאילו חזרה לאחת הרוחות היתה מקפלת והולכת כל אותו הרוח:</text>
    </pasuk>
    <pasuk id="4">
      <text title="והאספסף: ">אלו ערב רב שנאספו אליהם בצאתם ממצרים:</text>
      <text title="וישבו: ">גם בני ישראל ויבכו עמהם:</text>
      <text title="מי יאכלנו בשר: ">וכי לא היה להם בשר, והלא כבר נאמר (שמות יב, לח) וגם ערב רב עלה אתם וצאן ובקר וגו'. ואם תאמר אכלום, והלא בכניסתם לארץ נאמר (במדבר לב, א) ומקנה רב היה לבני ראובן וגו', אלא שמבקשים עלילה:</text>
    </pasuk>
    <pasuk id="5">
      <text title="אשר נאכל במצרים חנם: ">אם תאמר שמצריים נותנים להם דגים חנם, והלא כבר נאמר (שמות ה, יח) ותבן לא ינתן לכם, אם תבן לא היו נותנין להם חנם, דגים היו נותנין להם חנם, ומהו אומר חנם, חנם מן המצות:</text>
      <text title="את הקשאים: ">אמר ר' שמעון מפני מה המן משתנה לכל דבר חוץ מאלו, מפני שהן קשים למניקות, אומרים לאשה אל תאכלי שום ובצל מפני התינוק. משל למלך וכו', כדאיתא בספרי:</text>
      <text title="הקשאים: ">הם קוקומברי"ש בלע"ז [מלפפונים]:</text>
      <text title="אבטחים: ">בורק"ש [אבטיחים]:</text>
      <text title="החציר: ">כרישין פוריל"ש [כרשים] ותרגומו ית בוציניא וכו':</text>
    </pasuk>
    <pasuk id="6">
      <text title="אל המן עינינו: ">מן בשחר מן בערב:</text>
    </pasuk>
    <pasuk id="7">
      <text title="והמן כזרע גד: ">מי שאמר זה לא אמר זה, ישראל אומרים בלתי אל המן עינינו, והקב"ה הכתיב בתורה והמן כזרע גד וגו', כלומר ראו באי עולם על מה מתלוננים בני, והמן כך וכך הוא חשוב:</text>
      <text title="כזרע גד: ">עגול כגידא זרע אליינדר"א [כוסבר]:</text>
      <text title="הבדלח: ">שם אבן טובה קריסט"ל [בדולח]:</text>
    </pasuk>
    <pasuk id="8">
      <text title="שטו: ">אין שייט אלא לשון טיול אישבני"ר [טיול להנאה] בלא עמל:</text>
      <text title="וטחנו ברחים וגו': ">לא ירד בריחים ולא בקדירה ולא במדוכה אלא משתנה היה טעמו לנטחנין ולנדוכין ולמבושלין:</text>
      <text title="בפרור: ">קדרה:</text>
      <text title="לשד השמן: ">לחלוח של שמן, כך פירשו דונש. ודומה לו (תהלים לב, ד) נהפך לשדי בחרבוני קיץ. והלמ"ד יסוד, נהפך לחלוחי בחרבוני קיץ. ורבותינו פרשוהו לשון שדים, אך אין ענין שדים אצל שמן. ואי אפשר לומר לשד השמן לשון (דברים לב, טו) וישמן ישורון, שאם כן היה המ"ם נקוד קמ"ץ קטן וטעמו למטה תחת המ"ם, עכשיו שהמ"ם נקוד פת"ח קטן והטעם תחת השי"ן, לשון שמן הוא, והשי"ן הנקודה בקמץ גדול ואינה נקודה בפתח קטן מפני שהוא סוף פסוק. דבר אחר לשד לשון נוטריקון ליש שמן דבש, כעיסה הנלושה בשמן וקטופה בדבש. ותרגום של אונקלס דמתרגם דליש במשחא, נוטה לפתרונו של דונש, שהעיסה הנלושה בשמן לחלוחית שמן יש בה:</text>
    </pasuk>
    <pasuk id="10">
      <text title="בכה למשפחותיו: ">משפחות משפחות נאספים ובוכים לפרסם תרעומתן בגלוי. ורבותינו אמרו למשפחותיו על עסקי משפחות, על עריות הנאסרות להם:</text>
    </pasuk>
    <pasuk id="12">
      <text title="כי תאמר אלי: ">שאתה אומר אלי שאהו בחיקך. והיכן אמר לו כן, לך נחה את העם (שמות לב לד), ואומר (שמות ו יג) ויצום אל בני ישראל, על מנת שיהיו סוקלים אתכם ומחרפים אתכם:</text>
      <text title="על האדמה אשר נשבעת לאבותיו: ">אתה אומר לי לשאתם בחיקי:</text>
    </pasuk>
    <pasuk id="15">
      <text title="ואם ככה את עשה לי: ">תשש כחו של משה כנקבה כשהראוהו הקב"ה הפורענות שהוא עתיד להביא עליהם על זאת. אמר לפניו, אם כן הרגני תחלה:</text>
      <text title="ואל אראה ברעתי: ">ברעתם היה לו לכתוב, אלא שכינה הכתוב. וזה אחד מתקוני סופרים בתורה לכינוי ולתקון הלשון:</text>
    </pasuk>
    <pasuk id="16">
      <text title="אספה לי: ">הרי תשובה לתלונתך שאמרת לא אוכל אנכי לבדי. והזקנים הראשונים היכן היו, והלא אף במצרים ישבו עמהם, שנאמר (שמות ג, טז) לך ואספת את זקני ישראל, אלא באש תבערה מתו. וראוים היו לכך מסיני, דכתיב (שמות כד) ויחזו את הא-להים, שנהגו קלות ראש, כנושך פתו ומדבר בפני המלך. וזהו (שם) ויאכלו וישתו, ולא רצה הקב"ה ליתן אבלות במתן תורה ופרע להם כאן:</text>
      <text title="אשר ידעת כי הם וגו': ">אותם שאתה מכיר שנתמנו עליהם שוטרים במצרים בעבודת פרך והיו מרחמים עליהם ומוכים על ידם, שנאמר (שמות ה, יד) ויכו שוטרי בני ישראל, עתה יתמנו בגדולתן כדרך שנצטערו בצרתן:</text>
      <text title="ולקחת אותם: ">קחם בדברים, אשריכם שנתמניתם פרנסים על בניו של מקום:</text>
      <text title="והתיצבו שם עמך: ">כדי שיראו ישראל וינהגו בהם גדולה וכבוד ויאמרו חביבין אלה שנכנסו עם משה לשמוע דבור מפי הקב"ה:</text>
    </pasuk>
    <pasuk id="17">
      <text title="וירדתי: ">זו אחת מעשר ירידות הכתובות בתורה:</text>
      <text title="ודברתי עמך: ">ולא עמהם:</text>
      <text title="ואצלתי: ">כתרגומו וארבי, כמו (שמות כד, יא) ואל אצילי בני ישראל:</text>
      <text title="ושמתי עליהם: ">למה משה דומה באותה שעה, לנר שמונח על גבי מנורה והכל מדליקין הימנו, ואין אורו חסר כלום:</text>
      <text title="ונשאו אתך: ">התנה עמהם על מנת שיקבלו עליהם טורח בני, שהם טרחנים וסרבנים:</text>
      <text title="ולא תשא אתה לבדך: ">הרי תשובה למה שאמרת לא אוכל אנכי לבדי:</text>
    </pasuk>
    <pasuk id="18">
      <text title="התקדשו: ">הזמינו עצמכם לפורענות, וכן הוא אומר (ירמיה יב, ג) והקדישם ליום הרגה:</text>
    </pasuk>
    <pasuk id="20">
      <text title="עד חדש ימים: ">זו בכשרים שמתמצין על מטותיהן ואחר כך נשמתן יוצאה, וברשעים הוא אומר הבשר עודנו בין שניהם, כך היא שנויה בספרי, אבל במכילתא שנויה חילוף הרשעים אוכלין ומצטערין שלושים יום והכשרים הבשר עודנו בין שניהם:</text>
      <text title="עד אשר יצא מאפכם: ">כתרגומו דתקוצון ביה, יהא דומה לכם כאילו אכלתם ממנו יותר מדאי עד שיוצא ונגעל לחוץ דרך האף:</text>
      <text title="והיה לכם לזרא: ">שתהיו מרחקין אותו יותר ממה שקרבתם. ובדברי רבי משה הדרשן ראיתי שיש לשון שקורין לחרב זרא:</text>
      <text title="את ה' אשר בקרבכם: ">אם לא שנטעתי שכינתי ביניכם, לא גבה לבבכם ליכנס לכל הדברים הללו:</text>
    </pasuk>
    <pasuk id="21">
      <text title="שש מאות אלף רגלי: ">לא חש למנות את הפרט שלשת אלפים היתרים. ור' משה הדרשן פירש שלא בכו אלא אותן שיצאו ממצרים:</text>
    </pasuk>
    <pasuk id="22">
      <text title="הצאן ובקר ישחט: ">זה אחד מארבעה דברים שהיה רבי עקיבא דורש ואין רבי שמעון דורש כמותו. רבי עקיבא אומר שש מאות אלף רגלי, ואתה אמרת בשר אתן להם ואכלו חדש ימים, הצאן ובקר וגו', הכל כמשמעו, מי יספיק להם, כענין שנאמר (ויקרא כה, כו) ומצא כדי גאולתו. ואיזו קשה, זו או (במדבר כ, י) שמעו נא המורים, אלא לפי שלא אמר ברבים חיסך לו הכתוב ולא נפרע ממנו, וזו של מריבה היתה בגלוי, לפיכך לא חיסך לו הכתוב. רבי שמעון אומר חס ושלום לא עלתה על דעתו של אותו צדיק כך, מי שכתוב בו (במדבר יב, ז) בכל ביתי נאמן הוא, יאמר אין המקום מספיק לנו, אלא כך אמר שש מאות אלף רגלי וגו' ואתה אמרת בשר אתן לחדש ימים, ואחר כך תהרוג אומה גדולה כזו, הצאן ובקר ישחט להם כדי שיהרגו, ותהא אכילה זו מספקתן עד עולם, וכי שבחך הוא זה, אומרים לו לחמור טול כור שעורים ונחתוך ראשך. השיבו הקב"ה ואם לא אתן יאמרו שקצרה ידי, הטוב בעינך שיד ה' תקצר בעיניהם, יאבדו הם ומאה כיוצא בהם ואל תהי ידי קצרה לפניהם אפילו שעה אחת:</text>
    </pasuk>
    <pasuk id="23">
      <text title="עתה תראה היקרך דברי: ">רבן גמליאל בנו של רבי יהודה הנשיא אומר אי אפשר לעמוד על התפל, מאחר שאינן מבקשים אלא עלילה לא תספיק להם, סופן לדון אחריך, אם אתה נותן להם בשר בהמה גסה, יאמרו דקה בקשנו, ואם אתה נותן להם דקה, יאמרו גסה בקשנו, חיה ועוף בקשנו, דגים וחגבים בקשנו, אמר לו אם כן יאמרו שקצרה ידי. אמר לפניו הריני הולך ומפייסן. אמר לו עתה תראה היקרך דברי, שלא ישמעו לך. הלך משה לפייסן אמר להם היד ה' תקצר, (תהלים עח, כ) הן הכה צור ויזובו מים וגו' הגם לחם יוכל תת, אמרו פשרה היא זו, אין בו כח למלאות שאלתנו. וזהו שנאמר ויצא משה וידבר אל העם, כיון שלא שמעו לו ויאסף שבעים איש וגו':</text>
    </pasuk>
    <pasuk id="25">
      <text title="ולא יספו: ">לא נתנבאו אלא אותו היום לבדו, כך מפורש בספרי, ואונקלוס תרגם ולא פסקין, שלא פסקה נבואה מהם:</text>
    </pasuk>
    <pasuk id="26">
      <text title="וישארו שני אנשים: ">מאותן שנבחרו. אמרו אין אנו כדאין לגדולה זו:</text>
      <text title="והמה בכתבים: ">במבוררים שבהם לסנהדרין, ונכתבו כולם נקובים בשמות, וע"י גורל, לפי שהחשבון עולה לי"ב שבטים, ששה ששה לכל שבט ושבט חוץ משני שבטים שאין מגיע אליהם אלא חמשה חמשה. אמר משה, אין שבט שומע לי לפחות משבטו זקן אחד. מה עשה, נטל שבעים ושנים פתקין וכתב על שבעים זקן, ועל שנים חלק וברר מכל שבט ושבט ששה, והיו שבעים ושנים. אמר להם טלו פתקיכם מתוך קלפי, מי שעלה בידו זקן, נתקדש, ומי שעלה בידו חלק אמר לו המקום לא חפץ בך:</text>
    </pasuk>
    <pasuk id="27">
      <text title="וירץ הנער: ">יש אומרים גרשום בן משה היה:</text>
    </pasuk>
    <pasuk id="28">
      <text title="כלאם: ">הטל עליהם צרכי צבור והם כלים מאליהם. דבר אחר תנם אל בית הכלא, לפי שהיו מתנבאים משה מת ויהושע מכניס את ישראל לארץ:</text>
    </pasuk>
    <pasuk id="29">
      <text title="המקנא אתה לי: ">הקנאי אתה לי הקנאתי אתה מקנא:</text>
    </pasuk>
    <pasuk id="30">
      <text title="ויאסף משה: ">מפתח אהל מועד:</text>
      <text title="אל המחנה: ">נכנסו איש לאהלו:</text>
      <text title="ויאסף: ">לשון כניסה אל הבית, כמו (דברים כב, ב) ואספתו אל תוך ביתך, ואב לכולם (תהלים לט, ז) יצבור ולא ידע מי אוספם, מלמד שלא הביא עליהם פורענות עד שנכנסו הצדיקים איש לאהלו:</text>
    </pasuk>
    <pasuk id="31">
      <text title="ויגז: ">ויפריח, וכן (תהלים צ, י) כי גז חיש, וכן (נחום א, יב) נגוזו ועבר:</text>
      <text title="ויטש: ">ויפשוט, כמו (שמואל א' ל טז) והנם נטושים על פני כל הארץ, (יחזקאל כט, ה) ונטשתיך המדברה:</text>
      <text title="וכאמתים: ">פורחות בגובה עד שהן כנגד לבו של אדם, כדי שלא יהא טורח באסיפתן לא להגביה ולא לשחות:</text>
    </pasuk>
    <pasuk id="32">
      <text title="הממעיט: ">מי שאוסף פחות מכולם, העצלים והחגרים, אסף עשרה חמרים:</text>
      <text title="וישטחו: ">עשו אותן משטיחין משטיחין:</text>
    </pasuk>
    <pasuk id="33">
      <text title="טרם יכרת: ">כתרגומו עד לא פסק. דבר אחר אינו מספיק לפסקו בשניו עד שנשמתו יוצאה:</text>
    </pasuk>
  </chapter>
  <chapter id="12">
    <pasuk id="1">
      <text title="ותדבר: ">אין דבור בכל מקום אלא לשון קשה, וכן הוא אומר (בראשית מב, ל) דבר האיש אדוני הארץ אתנו קשות, ואין אמירה בכל מקום אלא לשון תחנונים, וכן הוא אומר (בראשית יט, ז) ויאמר אל נא אחי תרעו, (במדבר יב, ו) ויאמר שמעו נא דברי, כל נא לשון בקשה:</text>
      <text title="ותדבר מרים ואהרן: ">היא פתחה בדבור תחילה, לפיכך הקדימה הכתוב תחלה, ומנין היתה יודעת מרים שפרש משה מן האשה, רבי נתן אומר, מרים היתה בצד צפורה בשעה שנאמר למשה אלדד ומידד מתנבאים במחנה, כיון ששמעה צפורה, אמרה אוי לנשותיהן של אלו אם הם נזקקים לנבואה שיהיו פורשין מנשותיהן כדרך שפרש בעלי ממני, ומשם ידעה מרים והגידה לאהרן. ומה מרים שלא נתכוונה לגנותו, כך נענשה, קל וחומר למספר בגנותו של חבירו:</text>
      <text title="האשה הכשית: ">מגיד שהכל מודים ביפיה, כשם שהכל מודים בשחרותו של כושי:</text>
      <text title="כושית: ">בגימטריא יפת מראה:</text>
      <text title="על אדות האשה: ">על אודות גירושיה:</text>
      <text title="כי אשה כשית לקח: ">מה תלמוד לומר, אלא יש לך אשה נאה ביפיה ואינה נאה במעשיה, במעשיה ולא ביפיה, אבל זאת נאה בכל:</text>
      <text title="האשה הכשית: ">על שם נויה נקראת כושית כאדם הקורא את בנו נאה כושי, כדי שלא תשלוט בו עין רעה:</text>
      <text title="כי אשה כשית לקח: ">ועתה גרשה:</text>
    </pasuk>
    <pasuk id="2">
      <text title="הרק אך: ">עמו לבדו דבר ה':</text>
      <text title="הלא גם בנו דבר: ">ולא פרשנו מדרך ארץ:</text>
    </pasuk>
    <pasuk id="3">
      <text title="ענו: ">שפל וסבלן:</text>
    </pasuk>
    <pasuk id="4">
      <text title="פתאום: ">נגלה עליהם פתאום, והם טמאים בדרך ארץ, והיו צועקים מים מים, להודיעם שיפה עשה משה שפרש מן האשה, מאחר שנגלית עליו שכינה תדיר ואין עת קבועה לדבור:</text>
      <text title="צאו שלשתכם: ">מגיד ששלשתן נקראו בדבור אחד, מה שאי אפשר לפה לומר ולאזן לשמוע:</text>
    </pasuk>
    <pasuk id="5">
      <text title="בעמוד ענן: ">יצא יחידי, שלא כמדת בשר ודם. מלך בשר ודם כשיוצא למלחמה יוצא באוכלוסין, וכשיוצא לשלום יוצא במועטים, ומדת הקב"ה יוצא למלחמה יחידי, שנאמר (שמות טו, ג) ה' איש מלחמה, ויוצא לשלום באוכלוסין, שנאמר (תהלים סח, יח) רכב א-להים רבותים אלפי שנאן:</text>
      <text title="ויקרא אהרן ומרים: ">שיהיו נמשכין ויוצאין מן החצר לקראת הדבור:</text>
      <text title="ויצאו שניהם: ">ומפני מה משכן והפרידן ממשה, לפי שאומרים מקצת שבחו של אדם בפניו וכולו שלא בפניו, וכן מצינו בנח, שלא בפניו נאמר (בראשית ו, ט) איש צדיק תמים, ובפניו נאמר (בראשית ז, א) כי אותך ראיתי צדיק לפני. דבר אחר שלא ישמע בנזיפתו של אהרן:</text>
    </pasuk>
    <pasuk id="6">
      <text title="שמעו נא דברי: ">אין נא אלא לשון בקשה:</text>
      <text title="אם יהיה נביאכם: ">אם יהיו לכם נביאים:</text>
      <text title="ה' במראה אליו אתודע: ">שכינת שמי אין נגלית עליו באספקלריא המאירה אלא בחלום וחזיון:</text>
    </pasuk>
    <pasuk id="8">
      <text title="פה אל פה: ">אמרתי לו לפרוש מן האשה. והיכן אמרתי לו, בסיני (דברים ה, כז) לך אמור להם שובו לכם לאהליכם, ואתה פה עמוד עמדי:</text>
      <text title="ומראה ולא בחידות: ">מראה זה מראה דבור, שאני מפרש לו דבורי במראת פנים שבו ואיני סותמו לו בחידות, כענין שנאמר ליחזקאל (יחזקאל יז, ב) חוד חידה וגו', יכול מראה שכינה, תלמוד לומר (שמות לג, כ) לא תוכל לראות את פני:</text>
      <text title="ותמנת ה' יביט: ">זה מראה אחורים, כענין שנאמר (שמות לג, כג) וראית את אחורי:</text>
      <text title="בעבדי במשה: ">אינו אומר בעבדי משה, אלא בעבדי במשה, בעבדי אף על פי שאינו משה, במשה אפילו אינו עבדי, כדאי הייתם לירא מפניו, וכל שכן שהוא עבדי ועבד מלך מלך, היה לכם לומר אין המלך אוהבו חנם. ואם תאמרו איני מכיר במעשיו, זו קשה מן הראשונה:</text>
    </pasuk>
    <pasuk id="9">
      <text title="ויחר אף ה' בם וילך: ">מאחר שהודיעם סרחונם גזר עליהם נדוי, קל וחומר לבשר ודם שלא יכעוס על חבירו עד שיודיענו סרחונו:</text>
    </pasuk>
    <pasuk id="10">
      <text title="והענן סר: ">ואחר כך והנה מרים מצורעת כשלג, משל למלך שאמר לפדגוג, רדה את בני, אבל לא תרדנו עד שאלך מאצלך, שרחמי עליו:</text>
    </pasuk>
    <pasuk id="11">
      <text title="נואלנו: ">כתרגומו לשון אויל:</text>
    </pasuk>
    <pasuk id="12">
      <text title="אל נא תהי: ">אחותנו זו:</text>
      <text title="כמת: ">שהמצורע חשוב כמת, מה מת מטמא בביאה, אף מצורע מטמא בביאה:</text>
      <text title="אשר בצאתו מרחם אמו: ">אמנו היה לו לומר, אלא שכינה הכתוב. וכן חצי בשרו, חצי בשרנו היה לו לומר, אלא שכינה הכתוב. מאחר שיצאה מרחם אמנו היא לנו כאילו נאכל חצי בשרנו, כענין שנאמר (בראשית לז, כז) כי אחינו בשרנו הוא. ולפי משמעו אף הוא נראה כן, אין ראוי לאח להניח את אחותו להיות כמת:</text>
      <text title="אשר בצאתו: ">מאחר שיצא זה מרחם אמו של זה שיש כח בידו לעזור ואינו עוזרו, הרי נאכל חצי בשרו, שאחיו בשרו הוא. דבר אחר אל נא תהי כמת, אם אינך רופאה בתפלה, מי מסגירה ומי מטהרה, אני אי אפשר לראותה, שאני קרוב ואין קרוב רואה את הנגעים, וכהן אחר אין בעולם, וזהו אשר בצאתו מרחם אמו:</text>
    </pasuk>
    <pasuk id="13">
      <text title="אל נא רפא נא לה: ">בא הכתוב ללמדך דרך ארץ, שהשואל דבר מחבירו צריך לומר שנים או שלשה דברי תחנונים ואחר כן יבקש שאלותיו:</text>
      <text title="לאמר: ">מה תלמוד לומר, אמר לו השיבני אם אתה מרפא אותה אם לאו, עד שהשיבו ואביה ירק ירק וגו'. רבי אלעזר בן עזריה אומר בארבעה מקומות בקש משה מלפני הקב"ה להשיבו אם יעשה שאלותיו אם לאו, כיוצא בו (שמות ו, יב) וידבר משה לפני ה' לאמר וגו', מה תלמוד לומר לאמר, השיבני אם גואלם אתה אם לאו, עד שהשיבו עתה תראה וגו'. כיוצא בו (במדבר כז טו - טז) וידבר משה אל ה' לאמר יפקד ה' אלהי הרוחות לכל בשר, השיבו קח לך (במד' כז יח). כיוצא בו (דברים ג, כג) ואתחנן אל ה' בעת ההיא לאמר, השיבו רב לך:</text>
      <text title="רפא נא לה: ">מפני מה לא האריך משה בתפלה, שלא יהיו ישראל אומרים אחותו נתונה בצרה והוא עומד ומרבה בתפלה [דבר אחר שלא יאמרו ישראל בשביל אחותו הוא מאריך בתפלה, אבל בשבילנו אינו מאריך בתפלה]:</text>
    </pasuk>
    <pasuk id="14">
      <text title="ואביה ירק ירק בפניה: ">ואם אביה הראה לה פנים זועפות הלא תכלם שבעת ימים, קל וחומר לשכינה י"ד יום, אלא דיו לבא מן הדין להיות כנדון, לפיכך אף בנזיפתי תסגר שבעת ימים:</text>
      <text title="ואחר תאסף: ">אומר אני כל האסיפות האמורות במצורעים על שם שהוא משולח מחוץ למחנה, וכשהוא נרפא נאסף אל המחנה לכך כתוב בו אסיפה לשון הכנסה:</text>
    </pasuk>
    <pasuk id="15">
      <text title="והעם לא נסע: ">זה הכבוד חלק לה המקום בשביל שעה אחת שנתעכבה למשה כשהושלך ליאור, שנאמר (שמות ב, ד) ותתצב אחותו מרחוק וגו':</text>
    </pasuk>
  </chapter>
  <chapter id="13">
    <pasuk id="2">
      <text title="שלח לך אנשים: ">למה נסמכה פרשת מרגלים לפרשת מרים, לפי שלקתה על עסקי דבה שדברה באחיה, ורשעים הללו ראו ולא לקחו מוסר:</text>
      <text title="שלח לך: ">לדעתך, אני איני מצוה לך, אם תרצה שלח, לפי שבאו ישראל ואמרו (דברים א, כב) נשלחה אנשים לפנינו, כמה שנאמר (שם) ותקרבון אלי כלכם וגו', ומשה נמלך בשכינה. אמר אני אמרתי להם שהיא טובה, שנאמר (שמות ג, יז) אעלה אתכם מעני מצרים וגו', חייהם שאני נותן להם מקום לטעות בדברי המרגלים למען לא יירשוה:</text>
    </pasuk>
    <pasuk id="3">
      <text title="על פי ה': ">ברשותו, שלא עכב על ידו:</text>
      <text title="כלם אנשים: ">כל אנשים שבמקרא לשון חשיבות, ואותה שעה כשרים היו:</text>
    </pasuk>
    <pasuk id="16">
      <text title="ויקרא משה להושע וגו': ">התפלל עליו יה יושיעך מעצת מרגלים:</text>
    </pasuk>
    <pasuk id="17">
      <text title="עלו זה בנגב: ">הוא היה הפסולת של ארץ ישראל, שכן דרך התגרים מראין את הפסולת תחלה ואחר כך מראין את השבח:</text>
    </pasuk>
    <pasuk id="18">
      <text title="את הארץ מה היא: ">יש ארץ מגדלת גבורים ויש ארץ מגדלת חלשים יש מגדלת אוכלוסין ויש ממעטת אוכלוסין:</text>
      <text title="החזק הוא הרפה: ">סימן מסר להם, אם בפרזים יושבין, חזקים הם שסומכין על גבורתם, ואם בערים בצורות הם יושבין, חלשים הם:</text>
    </pasuk>
    <pasuk id="19">
      <text title="הבמחנים: ">תרגומו הבפצחין כרכין פצוחין ופתוחין מאין חומה:</text>
      <text title="הטובה היא: ">במעינות ותהומות טובים ובריאים:</text>
    </pasuk>
    <pasuk id="20">
      <text title="היש בה עץ: ">אם יש בהם אדם כשר שיגין עליהם בזכותו:</text>
      <text title="בכורי ענבים: ">ימים שהענבים מתבשלין בבכור:</text>
    </pasuk>
    <pasuk id="21">
      <text title="ממדבר צן עד רחב לבא חמת: ">הלכו בגבוליה באורך וברוחב כמין גאם, הלכו רוח גבול דרומית ממקצוע מזרח עד מקצוע מערב, כמו שצוה משה עלו זה בנגב, דרך גבול דרומית מזרחית עד הים, שהים הוא גבול מערבי. ומשם חזרו והלכו כל גבול מערבי על שפת הים עד לבא חמת, שהוא אצל הר ההר במקצוע מערבית צפונית, כמו שמפורש בגבולות הארץ בפרשת אלה מסעי:</text>
    </pasuk>
    <pasuk id="22">
      <text title="ויבא עד חברון: ">כלב לבדו הלך שם ונשתטח על קברי אבות, שלא יהא ניסת לחבריו להיות בעצתם, וכן הוא אומר (דברים א, לו) ולו אתן את הארץ אשר דרך בה, וכתיב (שופטים א, כ) ויתנו לכלב את חברון:</text>
      <text title="שבע שנים נבנתה: ">אפשר שבנה חם את חברון לכנען בנו הקטן קודם שיבנה את צוען למצרים בנו הגדול, אלא שהיתה מבונה בכל טוב על אחד משבעה בצוען. ובא להודיעך שבחה של ארץ ישראל, שאין לך טרשין בארץ ישראל יותר מחברון, לפיכך הקצוה לקברות מתים, ואין לך מעולה בכל ארצות כמצרים, שנאמר (בראשית יג, י) כגן ה' כארץ מצרים, וצוען היא המעולה שבארץ מצרים ששם מושב המלכים, שנאמר (ישעיה ל, ד) כי היו בצוען שריו, והיתה חברון טובה ממנה שבעה חלקים:</text>
    </pasuk>
    <pasuk id="23">
      <text title="זמורה: ">שוכת גפן ואשכול של ענבים תלוי בה:</text>
      <text title="וישאהו במוט בשנים: ">ממשמע שנאמר וישאוהו במוט איני יודע שהוא בשנים, מה תלמוד לומר בשנים, בשני מוטות. הא כיצד, שמונה נטלו אשכול, אחד נטל תאנה ואחד רמון, יהושע וכלב לא נטלו כלום, לפי שכל עצמם להוציא דבה נתכוונו, כשם שפריה משונה כך עמה משונה. ואם חפץ אתה לידע כמה משאוי אחד מהם צא ולמד מאבנים שהקימו בגלגל, (יהושע ד ה) הרימו לכם איש אבן אחת על שכמו, והקימוה בגלגל. ושקלום רבותינו משקל כל אחת ארבעים סאה. וגמירי, טונא דמדלי אינש על כתפיה, אינו אלא שליש משאוי ממשאוי שמסייעין אותו להרים:</text>
    </pasuk>
    <pasuk id="25">
      <text title="וישבו מתור הארץ מקץ ארבעים יום: ">והלא ארבע מאות פרסה על ארבע מאות פרסה היא, ומהלך אדם בינוני עשרה פרסאות ליום, הרי מהלך ארבעים יום מן המזרח למערב והם הלכו ארכה ורחבה, אלא שגלוי לפני הקב"ה שיגזור עליהם יום לשנה, קצר לפניהם את הדרך:</text>
    </pasuk>
    <pasuk id="26">
      <text title="וילכו ויבואו: ">מהו וילכו, להקיש הליכתן לביאתן, מה ביאתן בעצה רעה, אף הליכתן בעצה רעה:</text>
      <text title="וישיבו אתם דבר: ">את משה ואת אהרן:</text>
    </pasuk>
    <pasuk id="27">
      <text title="זבת חלב ודבש הוא: ">כל דבר שקר שאין אומרים בו קצת אמת בתחלתו, אין מתקיים בסופו:</text>
    </pasuk>
    <pasuk id="28">
      <text title="בצרות: ">לשון חוזק, ותרגומו כריכן, לשון בירניות עגולות, ובלשון ארמי כריך עגול:</text>
    </pasuk>
    <pasuk id="29">
      <text title="עמלק יושב וגו': ">לפי שנכוו בעמלק כבר, הזכירוהו מרגלים כדי לייראם:</text>
      <text title="על יד הירדן: ">יד כמשמעו, אצל הירדן, ולא תוכלו לעבור:</text>
    </pasuk>
    <pasuk id="30">
      <text title="ויהס כלב: ">השתיק את כולם:</text>
      <text title="אל משה: ">לשמוע מה שידבר במשה. צווח ואמר וכי זו בלבד עשה לנו בן עמרם. השומע היה סבור שבא לספר בגנותו, מתוך שהיה בלבם על משה בשביל דברי המרגלים. שתקו כולם לשמוע גנותו, אמר והלא קרע לנו את הים והוריד לנו את המן והגיז לנו את השליו:</text>
      <text title="עלה נעלה: ">אפילו בשמים והוא אומר עשו סולמות ועלו שם נצליח בכל דבריו:</text>
      <text title="ויהס: ">לשון שתיקה, וכן (זכריה ב, יז) הס כל בשר, (עמוס ו, י) הס כי לא להזכיר. כן דרך בני אדם הרוצה לשתק אגודת אנשים אומר הס:</text>
    </pasuk>
    <pasuk id="31">
      <text title="חזק הוא ממנו: ">כביכול כלפי מעלה אמרו:</text>
    </pasuk>
    <pasuk id="32">
      <text title="אוכלת יושביה: ">בכל מקום שעברנו מצאנום קוברי מתים, והקב"ה עשה לטובה כדי לטרדם באבלם ולא יתנו לב לאלו:</text>
      <text title="אנשי מדות: ">גדולים וגבוהים וצריך לתת להם מדה, כגון גלית (שמואל א' יז, ד) גבהו שש אמות וזרת, וכן (שמואל ב' כא, כ) איש מדון, (ד"ה א' יא, כג) איש מדה:</text>
    </pasuk>
    <pasuk id="33">
      <text title="הנפילים: ">ענקים מבני שמחזאי ועזאל שנפלו מן השמים בימי דור אנוש:</text>
      <text title="וכן היינו בעיניהם: ">שמענו אומרים זה לזה נמלים יש בכרמים כאנשים:</text>
      <text title="ענק: ">שמעניקים חמה בקומתן:</text>
    </pasuk>
  </chapter>
  <chapter id="14">
    <pasuk id="1">
      <text title="כל העדה: ">סנהדראות:</text>
    </pasuk>
    <pasuk id="2">
      <text title="לו מתנו: ">הלואי ומתנו:</text>
    </pasuk>
    <pasuk id="4">
      <text title="נתנה ראש: ">כתרגומו נמני רישא, נשים עלינו מלך, ורבותינו פירשו לשון עבודה זרה:</text>
    </pasuk>
    <pasuk id="9">
      <text title="אל תמרדו: ">ושוב ואתם אל תיראו:</text>
      <text title="כי לחמנו הם: ">נאכלם כלחם:</text>
      <text title="סר צלם: ">מגינם וחזקם. כשרים שבהם מתו, איוב שהיה מגין עליהם. דבר אחר צלו של המקום סר מעליהם:</text>
    </pasuk>
    <pasuk id="10">
      <text title="לרגום אותם: ">את יהושע וכלב:</text>
      <text title="וכבוד ה': ">הענן ירד שם:</text>
    </pasuk>
    <pasuk id="11">
      <text title="עד אנה: ">עד היכן:</text>
      <text title="ינאצני: ">ירגיזוני:</text>
      <text title="בכל האתות: ">בשביל כל הנסים שעשיתי להם היה להם להאמין שהיכולת בידי לקיים הבטחתי:</text>
    </pasuk>
    <pasuk id="12">
      <text title="ואורשנו: ">לשון תרוכין. ואם תאמר מה אעשה לשבועת אבות:</text>
      <text title="ואעשה אתך לגוי גדול: ">שאתה מזרעם:</text>
    </pasuk>
    <pasuk id="13">
      <text title="ושמעו מצרים: ">ושמעו את אשר תהרגם:</text>
      <text title="כי העלית: ">כי משמש בלשון אשר, והם ראו אשר העלית בכחך הגדול אותם מקרבם וכשישמעו שאתה הורגם לא יאמרו שחטאו לך, אלא יאמרו שכנגדם יכולת להלחם אבל כנגד יושבי הארץ לא יכולת להלחם. וזה הוא: </text>
    </pasuk>
    <pasuk id="14">
      <text title="ואמרו אל יושב הארץ הזאת: ">כמו על יושב הארץ הזאת. ומה יאמרו עליהם, מה שאמור בסוף הענין, מבלתי יכולת ה', בשביל ששמעו כי אתה ה' שוכן בקרבם, ועין בעין אתה ה' נראה להם, והכל בדרך חבה, ולא הכירו בך שנתקה אהבתך מהם עד הנה :</text>
    </pasuk>
    <pasuk id="15">
      <text title="והמתה את העם הזה כאיש אחד: ">פתאום, ומתוך כך יאמרו הגוים אשר שמעו את שמעך וגו':</text>
    </pasuk>
    <pasuk id="16">
      <text title="מבלתי יכלת וגו': ">לפי שיושבי הארץ חזקים וגבורים, ואינו דומה פרעה לשלשים ואחד מלכים, זאת יאמרו על יושב הארץ הזאת:</text>
      <text title="מבלתי יכלת: ">מתוך שלא היה יכולת בידו להביאם שחטם:</text>
    </pasuk>
    <pasuk id="17">
      <text title="יגדל נא כח ה': ">לעשות דבורך:</text>
      <text title="כאשר דברת לאמר: ">ומהו הדבור:</text>
    </pasuk>
    <pasuk id="18">
      <text title="ה' ארך אפים: ">לצדיקים ולרשעים. כשעלה משה למרום מצאו משה להקב"ה שהיה יושב וכותב ה' ארך אפים. אמר לו לצדיקים. אמר לו הקב"ה אף לרשעים. אמר לו רשעים יאבדו. אמר לו הקב"ה חייך שתצטרך לדבר. כשחטאו ישראל בעגל ובמרגלים התפלל משה לפניו בארך אפים, אמר לו הקב"ה והלא אמרת לי לצדיקים. אמר לו והלא אמרת לי אף לרשעים:</text>
      <text title="ונקה: ">לשבים:</text>
      <text title="לא ינקה: ">לשאינן שבים:</text>
    </pasuk>
    <pasuk id="20">
      <text title="כדברך: ">בשביל מה שאמרת פן יאמרו מבלתי יכולת ה':</text>
    </pasuk>
    <pasuk id="21">
      <text title="ואולם: ">כמו אבל זאת אעשה להם:</text>
      <text title="חי אני: ">לשון שבועה. כשם שאני חי וכבודי ימלא את כל הארץ, כך אקיים להם, כי כל האנשים הרואים וגו' אם יראו את הארץ. הרי זה מקרא מסורס, חי אני כי כל האנשים אם יראו את הארץ וכבודי ימלא את כל הארץ, שלא יתחלל שמי במגפה הזאת לאמר מבלתי יכולת ה' להביאם, שלא אמיתם פתאום כאיש אחד אלא באיחור ארבעים שנה מעט מעט:</text>
    </pasuk>
    <pasuk id="22">
      <text title="וינסו: ">כמשמעו:</text>
      <text title="זה עשר פעמים: ">שנים בים שנים במן ושנים בשליו וכו', כדאיתא במס' ערכין (טו א):</text>
    </pasuk>
    <pasuk id="23">
      <text title="אם יראו: ">לא יראו:</text>
      <text title="לא יראוה: ">לא יראו את הארץ:</text>
    </pasuk>
    <pasuk id="24">
      <text title="רוח אחרת: ">שתי רוחות אחת בפה ואחת בלב, למרגלים אמר, אני עמכם בעצה, ובלבו היה לומר האמת ועל ידי כן היה בו כח להשתיקם, כמו שנאמר (לעיל יג ל) ויהס כלב, שהיו סבורים שיאמר כמותם, זהו שנאמר בספר (יהושע יד ז) ואשיב אותו דבר כאשר עם לבבי, ולא כאשר עם פי:</text>
      <text title="וימלא אחרי: ">וימלא את לבו אחרי וזה מקרא קצר:</text>
      <text title="אשר בא שמה: ">חברון תנתן לו:</text>
      <text title="יורשנה: ">כתרגומו יתרכינה, יורישו את הענקים ואת העם אשר בה, ואין לתרגמו יירתינה, אלא במקום יירשנה:</text>
    </pasuk>
    <pasuk id="25">
      <text title="והעמלקי וגו': ">אם תלכו שם יהרגו אתכם, מאחר שאיני עמכם:</text>
      <text title="מחר פנו: ">לאחוריכם וסעו לכם וגו':</text>
    </pasuk>
    <pasuk id="27">
      <text title="לעדה הרעה וגו': ">אלו המרגלים, מכאן לעדה שהיא עשרה:</text>
      <text title="אשר המה מלינים: ">את ישראל עלי:</text>
      <text title="את תלנות בני ישראל אשר המה מלינים: ">המרגלים מלינים אותם עלי שמעתי:</text>
    </pasuk>
    <pasuk id="28">
      <text title="חי אני: ">לשון שבועה:</text>
      <text title="אם לא וגו' כן אעשה: ">כביכול איני חי:</text>
    </pasuk>
    <pasuk id="29">
      <text title="וכל פקדיכם לכל מספרכם: ">כל הנמנה לכל מספר, שאתם נמנין בו, כגון לצאת ולבא לצבא ולתת שקלים, כל המנויים לכל אותן מספרות ימותו, ואלו הן מבן כ' שנה וגו', להוציא שבטו של לוי שאין פקודיהם מבן עשרים:</text>
    </pasuk>
    <pasuk id="32">
      <text title="ופגריכם אתם: ">כתרגומו לפי שדבר על הבנים להכניסם לארץ ובקש לומר ואתם תמותו, נופל לשון זה כאן לומר אתם:</text>
    </pasuk>
    <pasuk id="33">
      <text title="ארבעים שנה: ">לא מת אחד מהם פחות מבן שישים, לכך נגזר ארבעים, כדי שיהיו אותם של בני עשרים מגיעין לכלל ששים. ושנה ראשונה היתה בכלל, ואף על פי שקדמה לשלוח המרגלים, לפי שמשעשו את העגל עלתה גזירה זו במחשבה אלא שהמתין להם עד שתתמלא סאתם, וזהו שנאמר (שמות לב, לד) וביום פקדי, במרגלים, ופקדתי עליהם חטאתם, ואף כאן נא' תשאו את עונותיכם, ולא עונתכם, שתי עונות של עגל ושל תלונה. וחשב להם במנין חייהם מקצת שנה ככולה, וכשנכנסו לשנת ששים מתו אותם של בני עשרים:</text>
      <text title="ונשאו את זנותיכם: ">כתרגומו ויקבלון ית חוביכון:</text>
    </pasuk>
    <pasuk id="34">
      <text title="את תנואתי: ">שהניאותם את לבבכם מאחרי. תנואה לשון הסרה, כמו (במדבר ל, ו) כי הניא אביה אותה:</text>
    </pasuk>
    <pasuk id="36">
      <text title="וישבו וילינו עליו: ">וכששבו מתור הארץ הרעימו עליו את כל העדה בהוצאת דבה אותם אנשים וימותו. כל הוצאת דבה לשון חינוך דברים, שמלקיחים לשונם לאדם לדבר בו, כמו (שה"ש ז, י) דובב שפתי ישנים. וישנה לטובה וישנה לרעה, לכך נאמר כאן מוציאי דבת הארץ רעה, שיש דבה שהיא טובה:</text>
      <text title="דבה: ">פרלדי"ץ בלע"ז [לשון הרע]:</text>
    </pasuk>
    <pasuk id="37">
      <text title="במגפה לפני ה': ">באותה מיתה ההגונה להם מדה כנגד מדה. הם חטאו בלשון, ונשתרבב לשונם עד טבורם ותולעים יוצאים מלשונם ובאין לתוך טבורם, לכך נאמר במגפה ולא במגפה, וזהו לפני ה', באותה הראויה להם על פי מדותיו של הקב"ה, שהוא מודד מדה כנגד מדה:</text>
    </pasuk>
    <pasuk id="38">
      <text title="ויהושע וכלב חיו וגו': ">מה תלמוד לומר חיו מן האנשים ההם, אלא מלמד שנטלו חלקם של מרגלים בארץ וקמו תחתיהם לחיים:</text>
    </pasuk>
    <pasuk id="40">
      <text title="אל ראש ההר: ">והוא הדרך העולה לארץ ישראל:</text>
      <text title="הננו ועלינו אל המקום: ">לארץ ישראל:</text>
      <text title="אשר אמר ה': ">לתתה לנו שם נעלה:</text>
      <text title="כי חטאנו: ">על אשר אמרנו הלא טוב לנו שוב מצרימה:</text>
    </pasuk>
    <pasuk id="41">
      <text title="והוא לא תצלח: ">זו שאתם עושין לא תצלח:</text>
    </pasuk>
    <pasuk id="43">
      <text title="כי על כן שבתם: ">כלומר כי זאת תבא לכם על אשר שבתם וגו':</text>
    </pasuk>
    <pasuk id="44">
      <text title="ויעפלו: ">לשון חוזק וכן (חבקוק ב, ד) הנה עפלה. אינגרי"ש בלע"ז [עזי רוח] לשון עזות, וכן (מיכה ד, ח) עופל בת ציון, (ישעיה לב, יד) עופל ובחן. ומדרש תנחומא מפרשו לשון אופל, הלכו חשכים שלא ברשות:</text>
    </pasuk>
    <pasuk id="45">
      <text title="ויכתום: ">כמו (דברים ט, כא) ואכות אותו טחון, מכה אחר מכה:</text>
      <text title="עד החרמה: ">שם המקום נקרא על שם המאורע:</text>
    </pasuk>
  </chapter>
  <chapter id="15">
    <pasuk id="2">
      <text title="כי תבאו: ">בשר להם שיכנסו לארץ:</text>
    </pasuk>
    <pasuk id="3">
      <text title="ועשיתם אשה: ">אין זה צווי אלא כשתבאו שם ותעלה על לבבכם לעשות אשה לה':</text>
      <text title="ריח ניחח: ">שיהיה נחת רוח לפני:</text>
      <text title="לפלא נדר או בנדבה וגו': ">או שתעשו האשה בשביל חובת מועדיכם שחייבתי אתכם לעשות במועד:</text>
    </pasuk>
    <pasuk id="4">
      <text title="והקריב המקריב: ">תקריבו נסכים ומנחה לכל בהמה המנחה כליל, והשמן נבלל בתוכה, והיין לספלים, כמו ששנינו במסכת סוכה (סוכה מח א):</text>
    </pasuk>
    <pasuk id="5">
      <text title="לכבש האחד: ">על כל האמור למעלה הוא מוסב על המנחה ועל השמן ועל היין:</text>
    </pasuk>
    <pasuk id="6">
      <text title="או לאיל: ">ואם איל הוא. ורבותינו דרשו או לרבות את הפלגס לנסכי איל:</text>
    </pasuk>
    <pasuk id="10">
      <text title="אשה ריח: ">אינו מוסב אלא על המנחה והשמן, אבל היין אינו אשה, שאינו ניתן על האש:</text>
    </pasuk>
    <pasuk id="11">
      <text title="או לשה: ">בין שהוא בכבשים בין שהוא בעזים כבש ושה קרוים בתוך שנתם:</text>
      <text title="איל: ">בן י"ג חדש ויום אחד:</text>
    </pasuk>
    <pasuk id="12">
      <text title="כמספר אשר תעשו: ">כמספר הבהמות אשר תקריבו לקרבן, ככה תעשו נסכים לכל אחד מהם:</text>
    </pasuk>
    <pasuk id="15">
      <text title="ככם כגר: ">כמותכם כן גר וכן דרך לשון עברית, (בראשית יג, י) כגן ה' כארץ מצרים, כן ארץ מצרים, (מ"א כב, ד) כמוני כמוך כעמי כעמך:</text>
    </pasuk>
    <pasuk id="18">
      <text title="בבאכם אל הארץ: ">משונה ביאה זו מכל ביאות שבתורה, שבכולן נאמר כי תבא, כי תבאו, לפיכך כולן למדות זו מזו וכיון שפרט לך הכתוב באחת מהן שאינה אלא לאחר ירושה וישיבה, אף כולן כן, אבל זו נאמר בה בבואכם, משנכנסו בה ואכלו מלחמה נתחייבו בחלה:</text>
    </pasuk>
    <pasuk id="20">
      <text title="ראשית ערסתכם: ">כשתלושו כדי עיסתכם שאתם רגילין ללוש במדבר. וכמה היא, (שמות טז, טז) וימודו בעומר עומר לגלגלת, תרימו מראשיתה, כלומר קודם שתאכלו ממנה, ראשית תלקח חלה אחת תרומה לשם ה':</text>
      <text title="חלה: ">טורטי"ל בלע"ז [עוגה]:</text>
      <text title="כתרומת גורן: ">שלא נאמר בה שיעור ולא כתרומת מעשר שנאמר בה שיעור, אבל חכמים נתנו שיעור, לבעל הבית אחד מעשרים וארבעה, ולנחתום אחד מארבעים ושמונה:</text>
    </pasuk>
    <pasuk id="21">
      <text title="מראשית ערסתיכם: ">למה נאמר, לפי שנאמר ראשית עריסותיכם, שומע אני ראשונה שבעיסות, תלמוד לומר מראשית, מקצתה ולא כולה:</text>
      <text title="תתנו לה' תרומה: ">לפי שלא שמענו שיעור לחלה, נאמר תתנו, שיהא בה כדי נתינה:</text>
    </pasuk>
    <pasuk id="22">
      <text title="וכי תשגו ולא תעשו: ">עבודה זרה היתה בכלל כל המצות שהצבור מביאין עליהן פר, והרי הכתוב מוציאה כאן מכללן לידון בפר לעולה ושעיר לחטאת:</text>
      <text title="וכי תשגו וגו': ">בעבודה זרה הכתוב מדבר, או אינו אלא באחת מכל המצות, תלמוד לומר את כל המצות האלה, מצוה אחת שהיא ככל המצות, מה העובר על כל המצות פורק עול ומפר ברית ומגלה פנים, אף מצוה זו פורק בה עול ומפר ברית ומגלה פנים ואיזו, זו עבודה זרה:</text>
      <text title="אשר דבר ה' אל משה: ">אנכי ולא יהיה לך מפי הגבורה שמענום, (תהלים סב יב) אחת דבר א-להים שתים זו שמעתי:</text>
    </pasuk>
    <pasuk id="23">
      <text title="את כל אשר צוה וגו': ">מגיד שכל המודה בעבודה זרה ככופר בכל התורה כולה ובכל מה שנתנבאו הנביאים, שנאמר למן היום אשר צוה ה' והלאה:</text>
    </pasuk>
    <pasuk id="24">
      <text title="אם מעיני העדה נעשתה לשגגה: ">אם מעיני העדה נעשתה עבירה זו ע"י שוגג, כגון ששגגו והורו על אחת מן העבודות שהיא מותרת לעבוד עבודה זרה בכך:</text>
      <text title="לחטת: ">חסר אלף שאינו כשאר חטאות, שכל חטאות שבתורה הבאות עם עולה החטאת קודמת לעולה, שנאמר (ויקרא ה, י) ואת השני יעשה עולה, וזו עולה קודמת לחטאת:</text>
    </pasuk>
    <pasuk id="25">
      <text title="הביאו את קרבנם אשה לה': ">זה האמור בפרשה הוא פר העולה שנאמר אשה לה':</text>
      <text title="וחטאתם: ">זה השעיר:</text>
    </pasuk>
    <pasuk id="27">
      <text title="תחטא בשגגה: ">בעבודה זרה:</text>
      <text title="עז בת שנתה: ">שאר עבירות יחיד מביא כשבה או שעירה ובזו קבע לה שעירה:</text>
    </pasuk>
    <pasuk id="30">
      <text title="ביד רמה: ">במזיד:</text>
      <text title="מגדף: ">מחרף, כמו (יחזקאל ה, טו) והיתה חרפה וגדופה, (ישעיה לז, ו) אשר גדפו נערי מלך אשור. עוד דרשו רבותינו מכאן למברך את השם שהוא בכרת:</text>
    </pasuk>
    <pasuk id="31">
      <text title="דבר ה': ">אזהרת עבודה זרה מפי הגבורה, והשאר מפי משה:</text>
      <text title="עונה בה: ">בזמן שעונה בה שלא עשה תשובה:</text>
    </pasuk>
    <pasuk id="32">
      <text title="ויהיו בני ישראל במדבר וימצאו: ">בגנותן של ישראל דבר הכתוב, שלא שמרו אלא שבת ראשונה, ובשניה בא זה וחללה:</text>
    </pasuk>
    <pasuk id="33">
      <text title="המצאים אתו מקושש: ">שהתרו בו ולא הניח מלקושש אף משמצאוהו והתרו בו:</text>
    </pasuk>
    <pasuk id="34">
      <text title="כי לא פרש מה יעשה לו: ">לא היו יודעים באיזו מיתה ימות, אבל יודעים היו שהמחלל שבת במיתה:</text>
    </pasuk>
    <pasuk id="35">
      <text title="רגום: ">כמו עשה פיישנ"ט בלע"ז [בעשות] וכן הלוך אלנ"ט [בהלוך] וכן זכור ושמור:</text>
    </pasuk>
    <pasuk id="36">
      <text title="ויציאו אותו: ">מכאן שבית הסקילה חוץ ורחוק מבית דין:</text>
    </pasuk>
    <pasuk id="38">
      <text title="ועשו להם ציצת: ">על שם הפתילים התלוים בה, כמו (יחזקאל ח, ג) ויקחני בציצית ראשי. דבר אחר ציצית על שם וראיתם אותו, כמו (שה"ש ב, ט) מציץ מן החרכים:</text>
      <text title="תכלת: ">צבע ירוק של חלזון:</text>
    </pasuk>
    <pasuk id="39">
      <text title="וזכרתם את כל מצות ה': ">שמנין גימטריא של ציצית שש מאות, ושמונה חוטים וחמשה קשרים הרי תרי"ג:</text>
      <text title="ולא תתורו אחרי לבבכם: ">כמו (לעיל יג כה) מתור הארץ. הלב והעינים הם מרגלים לגוף ומסרסרים לו את העבירות, העין רואה והלב חומד והגוף עושה את העבירות:</text>
    </pasuk>
    <pasuk id="41">
      <text title="אני ה': ">נאמן לשלם שכר:</text>
      <text title="אלהיכם: ">נאמן ליפרע:</text>
      <text title="אשר הוצאתי אתכם: ">על מנת כן פדיתי אתכם שתקבלו עליכם גזרותי:</text>
      <text title="אני ה' אלהיכם: ">עוד למה נאמר, כדי שלא יאמרו ישראל מפני מה אמר המקום, לא שנעשה ונטול שכר, אנו לא עושים ולא נוטלים שכר, על כרחכם אני מלככם. וכן הוא אומר (יחזקאל כ, לג) אם לא ביד חזקה וגו' אמלוך עליכם. דבר אחר למה נאמר יציאת מצרים, אני הוא שהבחנתי במצרים בין טפה של בכור לשאינה של בכור, אני הוא עתיד להבחין ולהפרע מן התולה קלא אילן בבגדו ואומר תכלת הוא. ומיסודו של רבי משה הדרשן העתקתי למה נסמכה פרשת מקושש לפרשת עבודה זרה, לומר שהמחלל את השבת כעובד עבודה זרה, שאף היא שקולה ככל המצות, וכן הוא אומר בעזרא (נחמי' ט, יג - טו) ועל הר סיני ירדת ותתן לעמך תורה ומצות ואת שבת קדשך הודעת להם, ואף פרשת ציצית לכך נסמכה לאלו לפי שאף היא שקולה כנגד כל המצות, שנאמר ועשיתם את כל מצותי:</text>
      <text title="על כנפי בגדיהם: ">כנגד (שמות יט, ד) ואשא אתכם על כנפי נשרים. על ארבע כנפות ולא בעלת שלש ולא בעלת חמש, כנגד ארבע לשונות של גאולה שנאמר במצרים (שמות ו, ו - ז) והוצאתי והצלתי וגאלתי ולקחתי:</text>
      <text title="פתיל תכלת: ">על שם שכול בכורות. תרגומו של שכול תכלא. ומכתם היתה בלילה וכן צבע התכלת דומה לצבע רקיע המשחיר לעת ערב. ושמונה חוטים שבה, כנגד שמונה ימים ששהו ישראל משיצאו ממצרים עד שאמרו שירה על הים:</text>
    </pasuk>
  </chapter>
  <chapter id="16">
    <pasuk id="1">
      <text title="ויקח קרח: ">פרשה זו יפה נדרשת במדרש רבי תנחומא:</text>
      <text title="ויקח קרח: ">לקח את עצמו לצד אחד להיות נחלק מתוך העדה לעורר על הכהונה, וזהו שתרגם אונקלוס ואתפלג נחלק משאר העדה להחזיק במחלוקת, וכן (איוב טו, יב) מה יקחך לבך, לוקח אותך להפליגך משאר בני אדם. דבר אחר ויקח קרח משך ראשי סנהדראות שבהם בדברים, כמו שנאמר (במדבר כ, כה) קח את אהרן, (הושע יד, ג) קחו עמכם דברים:</text>
      <text title="בן יצהר בן קהת בן לוי: ">ולא הזכיר בן יעקב, שבקש רחמים על עצמו שלא יזכר שמו על מחלוקתם, שנאמר (בראשית מט, ו) ובקהלם אל תחד כבודי. והיכן נזכר שמו על קרח, בהתיחסם על הדוכן בדברי הימים, שנאמר (ד"ה א' ו, כב - כג) בן אביאסף בן קרח בן יצהר בן קהת בן לוי בן ישראל:</text>
      <text title="ודתן ואבירם: ">בשביל שהיה שבט ראובן שרוי בחנייתם תימנה, שכן לקהת ובניו החונים תימנה, נשתתפו עם קרח במחלוקתו, אוי לרשע אוי לשכנו. ומה ראה קרח לחלוק עם משה, נתקנא על נשיאותו של אליצפן בן עוזיאל שמינהו משה נשיא על בני קהת על פי הדבור. אמר קרח, אחי אבא ארבעה היו, שנאמר (שמות ו, יח) ובני קהת וגו'. עמרם הבכור נטלו שני בניו גדולה, אחד מלך ואחד כהן גדול, מי ראוי ליטול את השניה, לא אני שאני בן יצהר שהוא שני לעמרם, והוא מנה נשיא את בן אחיו הקטן מכולם, הריני חולק עליו ומבטל את דבריו. מה עשה, עמד וכנס מאתים חמישים ראשי סנהדראות, רובן משבט ראובן שכיניו, והם אליצור בן שדיאור וחביריו וכיוצא בו, שנאמר נשיאי עדה קריאי מועד, ולהלן הוא אומר (במדבר א, טז) אלה קרואי העדה, והלבישן טליתות שכולן תכלת. באו ועמדו לפני משה. אמרו לו טלית שכולה של תכלת חייבת בציצית או פטורה. אמר להם חייבת. התחילו לשחק עליו, אפשר טלית של מין אחר חוט אחד של תכלת פוטרה, זו שכולה תכלת לא תפטור את עצמה:</text>
      <text title="בני ראובן: ">דתן ואבירם ואון בן פלת:</text>
    </pasuk>
    <pasuk id="3">
      <text title="רב לכם: ">הרבה יותר מדאי לקחתם לעצמכם גדולה:</text>
      <text title="כלם קדושים: ">כולם שמעו דברים בסיני מפי הגבורה:</text>
      <text title="ומדוע תתנשאו: ">אם לקחת אתה מלכות לא היה לך לברר לאחיך כהונה, לא אתם לבדכם שמעתם בסיני אנכי ה' אלהיך (שמות כ ב), כל העדה שמעו:</text>
    </pasuk>
    <pasuk id="4">
      <text title="ויפול על פניו: ">מפני המחלוקת, שכבר זה בידם סרחון רביעי, חטאו בעגל (שמות לב, יא) ויחל משה, במתאוננים (במדבר יא, יב) ויתפלל משה, במרגלים (שם יד, יג) ויאמר משה אל ה' ושמעו מצרים, במחלוקתו של קרח נתרשלו ידיו. משל לבן מלך שסרח על אביו ופייס עליו אוהבו פעם ושתים ושלש, כשסרח רביעית נתרשלו ידי האוהב ההוא. אמר עד מתי אטריח על המלך, שמא לא יקבל עוד ממני:</text>
    </pasuk>
    <pasuk id="5">
      <text title="בקר ויודע וגו': ">עתה עת שכרות הוא לנו ולא נכון להראות לפניו והוא היה מתכוין לדחותם שמא יחזרו בהם:</text>
      <text title="בקר ויודע ה' את אשר לו: ">לעבודת לויה:</text>
      <text title="ואת הקדוש: ">לכהונה:</text>
      <text title="והקריב: ">אותם אליו. והתרגום מוכיח כן ויקרב לקדמוהי יקרב לשמושיה. ומדרשו בקר, אמר לו משה, גבולות חלק הקב"ה בעולמו, יכולים אתם להפוך בקר לערב, כן תוכלו לבטל את זו, שנאמר (בראשית א, ה - ז) ויהי ערב ויהי בוקר ויבדל, כך (דה"א כג יג) ויבדל אהרן להקדישו וגו':</text>
    </pasuk>
    <pasuk id="6">
      <text title="זאת עשו קחו לכם מחתות: ">מה ראה לומר להם כך, אמר להם בדרכי הגוים יש נימוסים הרבה וכומרים הרבה ואין כולם מתקבצים בבית אחד, אנו אין לנו אלא ה' אחד, ארון אחד ותורה אחת ומזבח אחד וכהן גדול אחד ואתם מאתים וחמישים איש מבקשים כהונה גדולה, אף אני רוצה בכך, הא לכם תשמיש חביב מכל, היא הקטרת החביבה מכל הקרבנות וסם המות נתון בתוכו שבו נשרפו נדב ואביהוא, לפיכך התרה בהם והיה האיש אשר יבחר ה' הוא הקדוש, כבר הוא בקדושתו. וכי אין אנו יודעים שמי שיבחר הוא הקדוש, אלא אמר להם משה הריני אומר לכם שלא תתחייבו, מי שיבחר בו יצא חי, וכולכם אובדים:</text>
      <text title="מחתות: ">כלים שחותין בהם גחלים ויש להם בית יד:</text>
    </pasuk>
    <pasuk id="7">
      <text title="רב לכם בני לוי: ">דבר גדול אמרתי לכם. ולא טפשים היו שכך התרה בהם וקבלו עליהם לקרב, אלא הם חטאו על נפשותם, שנאמר את מחתות החטאים האלה בנפשותם. וקרח שפקח היה מה ראה לשטות זה, עינו הטעתו, ראה שלשלת גדולה יוצאה ממנו, שמואל ששקול כנגד משה ואהרן. אמר בשבילו אני נמלט, וכ"ד משמרות עומדות לבני בניו כולם מתנבאים ברוח הקודש, שנאמר (ד"ה א' כה, ה) כל אלה בנים להימן, אמר אפשר כל הגדולה הזאת עתידה לעמוד ממני ואני אדום, לכך נשתתף לבוא לאותה חזקה, ששמע מפי משה שכולם אובדים ואחד נמלט. אשר יבחר ה' הוא הקדוש, טעה ותלה בעצמו, ולא ראה יפה, לפי שבניו עשו תשובה, ומשה היה רואה. תנחומא:</text>
      <text title="רב לכם: ">דבר גדול נטלתם בעצמכם לחלוק על הקב"ה:</text>
    </pasuk>
    <pasuk id="8">
      <text title="ויאמר משה אל קרח שמעו נא בני לוי: ">התחיל לדבר עמו דברים רכים, כיון שראהו קשה עורף, אמר עד שלא ישתתפו שאר השבטים ויאבדו עמו, אדבר גם אל כולם, התחיל לזרז בהם שמעו נא בני לוי:</text>
    </pasuk>
    <pasuk id="9">
      <text title="ולעמוד לפני העדה: ">לשיר על הדוכן:</text>
    </pasuk>
    <pasuk id="10">
      <text title="ויקרב אתך: ">לאותו שירות שהרחיק ממנו שאר עדת ישראל:</text>
    </pasuk>
    <pasuk id="11">
      <text title="לכן: ">בשביל כך אתה וכל עדתך הנועדים אתך על ה' כי בשליחותו עשיתי לתת כהונה לאהרן ולא לנו היא המחלוקת הזו:</text>
    </pasuk>
    <pasuk id="12">
      <text title="וישלח משה וגו': ">מכאן שאין מחזיקין במחלוקת, שהיה משה מחזר אחריהם להשלימם בדברי שלום:</text>
      <text title="לא נעלה: ">פיהם הכשילם, שאין להם אלא ירידה:</text>
    </pasuk>
    <pasuk id="14">
      <text title="ותתן לנו: ">הדבר מוסב על לא האמור למעלה, כלומר לא הביאותנו ולא נתת לנו נחלת שדה וכרם, אמרת לנו (שמות ג, יז) אעלה אתכם מעני מצרים אל ארץ וגו', משם הוצאתנו ולא אל ארץ זבת חלב ודבש הביאותנו, אלא גזרת עלינו להמיתנו במדבר, שאמרת לנו (במדבר יד, כט) במדבר הזה יפלו פגריכם:</text>
      <text title="העיני האנשים ההם תנקר וגו': ">אפילו אתה שולח לנקר את עינינו אם לא נעלה אליך, לא נעלה:</text>
      <text title="האנשים ההם: ">כאדם התולה קללתו בחבירו:</text>
    </pasuk>
    <pasuk id="15">
      <text title="ויחר למשה מאד: ">נצטער עד למאוד:</text>
      <text title="אל תפן אל מנחתם: ">לפי פשוטו הקטרת שהם מקריבים לפניך מחר אל תפן אליהם. והמדרש אומר יודע אני שיש להם חלק בתמידי צבור, אף חלקם לא יקובל לפניך לרצון, תניחנו האש ולא תאכלנו:</text>
      <text title="לא חמור אחד מהם נשאתי: ">לא חמורו של אחד מהם נטלתי. אפילו כשהלכתי ממדין למצרים והרכבתי את אשתי ואת בני על החמור, והיה לי ליטול אותו החמור משלהם, לא נטלתי אלא משלי. ותרגום אנקלוס, שחרית, לשון ארמי, כך נקראת אנגריא של מלך שחוור:</text>
    </pasuk>
    <pasuk id="16">
      <text title="והם: ">עדתך:</text>
    </pasuk>
    <pasuk id="17">
      <text title="והקרבתם וגו' איש מחתתו: ">החמשים ומאתים איש שבכם:</text>
    </pasuk>
    <pasuk id="19">
      <text title="ויקהל עליהם קרח: ">בדברי ליצנות. כל הלילה ההוא הלך אצל השבטים ופתה אותם כסבורין אתם שעלי לבדי אני מקפיד, איני מקפיד אלא בשביל כלכם. אלו באין ונוטלין כל הגדולות, לו המלכות ולאחיו הכהונה, עד שנתפתו כלם:</text>
      <text title="וירא כבוד ה': ">בא בעמוד ענן:</text>
    </pasuk>
    <pasuk id="22">
      <text title="אל אלהי הרוחות: ">יודע מחשבות. אין מדתך כמדת בשר ודם, מלך בשר ודם שסרחה עליו מקצת מדינה אינו יודע מי החוטא, לפיכך כשהוא כועס נפרע מכולם, אבל אתה לפניך גלויות כל המחשבות ויודע אתה מי החוטא:</text>
      <text title="האיש אחד: ">הוא החוטא ואתה על כל העדה תקצוף. אמר הקב"ה יפה אמרת, אני יודע ומודיע מי חטא ומי לא חטא:</text>
    </pasuk>
    <pasuk id="24">
      <text title="העלו וגו': ">כתרגומו הסתלקו מסביבות משכן קרח:</text>
    </pasuk>
    <pasuk id="25">
      <text title="ויקם משה: ">כסבור שישאו לו פנים ולא עשו:</text>
    </pasuk>
    <pasuk id="27">
      <text title="יצאו נצבים: ">בקומה זקופה לחרף ולגדף, כמו (שמואל א' יז, טז) ויתיצב ארבעים יום דגלית:</text>
      <text title="ונשיהם ובניהם וטפם: ">בא וראה כמה קשה המחלוקת, שהרי בית דין של מטה אין עונשין אלא עד שיביא שתי שערות, וב"ד של מעלה עד עשרים שנה, וכאן אבדו אף יונקי שדים:</text>
    </pasuk>
    <pasuk id="28">
      <text title="לעשות את כל המעשים האלה: ">שעשיתי על פי הדבור לתת לאהרן כהונה גדולה ובניו סגני כהונה ואליצפן נשיא הקהתי:</text>
    </pasuk>
    <pasuk id="29">
      <text title="לא ה' שלחני: ">אלא אני עשיתי הכל מדעתי ובדין הוא חולק עלי:</text>
    </pasuk>
    <pasuk id="30">
      <text title="ואם בריאה: ">חדשה:</text>
      <text title="יברא ה': ">להמית אותם במיתה שלא מת בה אדם עד הנה, ומה היא הבריאה, ופצתה האדמה את פיה ותבלעם, אז וידעתם כי נאצו הם את ה', ואני מפי הגבורה אמרתי. ורבותינו פירשו אם בריאה - פה לארץ מששת ימי בראשית מוטב, ואם לאו יברא ה':</text>
    </pasuk>
    <pasuk id="34">
      <text title="נסו לקולם: ">בשביל הקול היוצא על בליעתן:</text>
    </pasuk>
  </chapter>
  <chapter id="17">
    <pasuk id="2">
      <text title="ואת האש: ">שבתוך המחתות:</text>
      <text title="זרה הלאה: ">לארץ מעל המחתות:</text>
      <text title="כי קדשו: ">המחתות ואסורין בהנאה, שהרי עשאום כלי שרת:</text>
    </pasuk>
    <pasuk id="3">
      <text title="החטאים האלה בנפשותם: ">שנעשו פושעים בנפשותם, שנחלקו על הקב"ה:</text>
      <text title="רקעי: ">רדידין:</text>
      <text title="פחים: ">טסין מרודדין טינבי"ש בלע"ז [מרוקעים]:</text>
      <text title="צפוי למזבח: ">למזבח הנחושת:</text>
      <text title="ויהיו לאות: ">לזכרון, שיאמרו אלו היו מאותן שנחלקו על הכהונה ונשרפו:</text>
    </pasuk>
    <pasuk id="4">
      <text title="וירקעום: ">אטינבירנ"ט בלע"ז [רקעום]:</text>
    </pasuk>
    <pasuk id="5">
      <text title="ולא יהיה כקרח: ">כדי שלא יהיה כקרח:</text>
      <text title="כאשר דבר ה' ביד משה לו: ">כמו עליו, על אהרן דבר אל משה, שיהיה הוא ובניו כהנים, לפיכך לא יקרב איש זר אשר לא מזרע אהרן וגו', וכן כל לי ולו ולהם הסמוכים אצל דבור פתרונם כמו על. ומדרשו על קרח. ומהו ביד משה ולא כתב אל משה, רמז לחולקים על הכהונה שלוקין בצרעת, כמו שלקה משה בידו שנאמר (שמות ד, ו) ויוציאה והנה ידו מצורעת כשלג, ועל כן לקה עוזיה בצרעת:</text>
    </pasuk>
    <pasuk id="11">
      <text title="וכפר עליהם: ">רז זה מסר לו מלאך המות כשעלה לרקיע, שהקטרת עוצר המגפה כדאיתא במס' שבת (שבת פט א):</text>
    </pasuk>
    <pasuk id="13">
      <text title="ויעמוד בין המתים וגו': ">אחז את המלאך והעמידו על כרחו. א"ל המלאך הנח לי לעשות שליחותי. א"ל משה צוני לעכב על ידך. א"ל אני שלוחו של מקום ואתה שלוחו של משה. א"ל אין משה אומר כלום מלבו אלא מפי הגבורה, אם אין אתה מאמין הרי הקב"ה ומשה אל פתח אהל מועד בא עמי ושאל. וזהו שנאמר וישב אהרן אל משה. דבר אחר למה בקטרת, לפי שהיו ישראל מליזין ומרננים אחר הקטרת לומר סם המות הוא, על ידו מתו נדב ואביהוא, על ידו נשרפו חמשים ומאתים איש, אמר הקב"ה תראו שעוצר מגפה הוא, והחטא הוא הממית:</text>
    </pasuk>
    <pasuk id="18">
      <text title="כי מטה אחד: ">אף על פי שחלקתים לשתי משפחות משפחת כהונה לבד ולויה לבד מכל מקום שבט אחד הוא:</text>
    </pasuk>
    <pasuk id="20">
      <text title="והשכתי: ">כמו (בראשית ח, א) וישכו המים, (אסתר ז, י) וחמת המלך שככה:</text>
    </pasuk>
    <pasuk id="21">
      <text title="בתוך מטותם: ">הניחו באמצע, שלא יאמרו מפני שהניחו בצד שכינה פרח:</text>
    </pasuk>
    <pasuk id="23">
      <text title="ויצא פרח: ">כמשמעו:</text>
      <text title="ציץ: ">הוא חנטת הפרי כשהפרח נופל:</text>
      <text title="ויגמל שקדים: ">כשהוכר הפרי הוכר שהן שקדים, לשון (בראשית כא, ח) ויגדל הילד ויגמל, ולשון זה מצוי בפרי האילן, כמו (ישעיה יח, ה) ובוסר גומל יהיה נצה. ולמה שקדים, הוא הפרי הממהר להפריח מכל הפירות, אף המעורר על הכהונה פורענותו ממהרת לבא, כמו שמצינו בעוזיה (ד"ה ב' כו, יט) והצרעת זרחה במצחו. ותרגומו וכפית שגדין, כמין אשכול שקדים יחד כפותים זה על זה:</text>
    </pasuk>
    <pasuk id="25">
      <text title="ותכל תלונתם: ">כמו ותכלה תלונתם, לשון שם מפעל יחיד לנקבה כמו תלונתם מורמורי"ץ בלע"ז [תלונות] ויש חילוק בין תלונותם לתלונתם, תלונתם תלונה אחת, תלונותם שם דבר בלשון יחיד, ואפילו הם תלונות הרבה:</text>
      <text title="למשמרת לאות: ">לזכרון שבחרתי באהרן הכהן ולא ילונו עוד על הכהונה:</text>
    </pasuk>
    <pasuk id="28">
      <text title="כל הקרב הקרב וגו': ">אין אנו יכולין להיות זהירין בכך, כולנו רשאין להכנס לחצר אהל מועד ואחד שיקריב עצמו יותר מחברו ויכנס לתוך אהל מועד ימות:</text>
      <text title="האם תמנו לגוע: ">שמא הופקרנו למיתה:</text>
    </pasuk>
  </chapter>
  <chapter id="18">
    <pasuk id="1">
      <text title="ויאמר ה' אל אהרן: ">למשה אמר שיאמר לאהרן להזהירו על תקנת ישראל שלא יכנסו למקדש:</text>
      <text title="אתה ובניך ובית אביך: ">הם בני קהת אבי עמרם:</text>
      <text title="תשאו את עון המקדש: ">עליכם אני מטיל עונש הזרים שיחטאו בעסקי הדברים המקודשים המסורים לכם הוא האהל והארון והשלחן וכלי הקדש אתם תשבו ותזהירו על כל זר הבא ליגע:</text>
      <text title="ואתה ובניך: ">הכהנים:</text>
      <text title="תשאו את עון כהונתכם: ">שאינה מסורה ללוים ותזהירו הלוים השוגגים שלא יגעו אליכם בעבודתכם:</text>
    </pasuk>
    <pasuk id="2">
      <text title="וגם את אחיך: ">בני גרשון ובני מררי:</text>
      <text title="וילוו: ">ויתחברו אליכם להזהיר גם את הזרים מלקרב אליהם:</text>
      <text title="וישרתוך: ">בשמירת השערים ולמנות מהם גזברין ואמרכלין:</text>
    </pasuk>
    <pasuk id="4">
      <text title="וזר לא יקרב אליכם: ">אתכם אני מזהיר על כך:</text>
    </pasuk>
    <pasuk id="5">
      <text title="ולא יהיה עוד קצף: ">כמו שהיה כבר, שנאמר (במדבר יז, יא) כי יצא הקצף:</text>
    </pasuk>
    <pasuk id="6">
      <text title="לכם מתנה נתנים: ">יכול לעבודתכם של הדיוט, תלמוד לומר לה', כמו שמפורש למעלה, לשמור משמרת גזברין ואמרכלין:</text>
    </pasuk>
    <pasuk id="7">
      <text title="עבדת מתנה: ">במתנה נתתיה לכם:</text>
    </pasuk>
    <pasuk id="8">
      <text title="ואני הנה נתתי לך: ">בשמחה. לשון שמחה הוא זה, כמו (שמות ד, יד) הנה הוא יוצא לקראתך וראך ושמח בלבו, משל למלך שנתן שדה לאוהבו ולא כתב ולא חתם ולא העלה בערכאין. בא אחד וערער על השדה. א"ל המלך כל מי שירצה יבא ויערער לנגדך, הריני כותב וחותם לך ומעלה בערכאין, אף כאן לפי שבא קרח וערער כנגד אהרן על הכהונה, בא הכתוב ונתן לו כ"ד מתנות כהונה בברית מלח עולם, ולכך נסמכה פרשה זו לכאן:</text>
      <text title="משמרת תרומתי: ">שאתה צריך לשמרן בטהרה:</text>
      <text title="למשחה: ">לגדולה:</text>
    </pasuk>
    <pasuk id="9">
      <text title="מן האש: ">לאחר הקטרת האשים:</text>
      <text title="כל קרבנם: ">כגון זבחי שלמי צבור:</text>
      <text title="מנחתם חטאתם ואשמם: ">כמשמעו:</text>
      <text title="אשר ישיבו לי: ">זה גזל הגר:</text>
    </pasuk>
    <pasuk id="10">
      <text title="בקדש הקדשים תאכלנו וגו': ">למד על קדשי קדשים שאין נאכלין אלא בעזרה ולזכרי כהונה:</text>
    </pasuk>
    <pasuk id="11">
      <text title="תרומת מתנם: ">המורם מן התודה ומהשלמים ואיל נזיר:</text>
      <text title="לכל תנופת: ">שהרי אלו טעונין תנופה:</text>
      <text title="כל טהור: ">ולא טמאים. דבר אחר כל טהור לרבות אשתו:</text>
    </pasuk>
    <pasuk id="12">
      <text title="ראשיתם: ">היא תרומה גדולה:</text>
    </pasuk>
    <pasuk id="18">
      <text title="כחזה התנופה וכשוק הימין: ">של שלמים שנאכלים לכהנים לנשיהם ולבניהם ולעבדיהם לשני ימים ולילה אחד, אף הבכור נאכל לשני ימים ולילה אחד:</text>
      <text title="לך יהיה: ">בא רבי עקיבא ולמד הוסיף לך הכתוב הויה אחרת, שלא תאמר כחזה ושוק של תודה, שאינו נאכל אלא ליום ולילה:</text>
    </pasuk>
    <pasuk id="19">
      <text title="כל תרומת הקדשים: ">מחיבתה של פרשה זו כללה בתחלה וכללה בסוף ופרט באמצע:</text>
      <text title="ברית מלח עולם: ">כרת ברית עם אהרן בדבר הבריא ומתקיים ומבריא את אחרים:</text>
      <text title="ברית מלח: ">כברית הכרותה למלח שאינו מסריח לעולם:</text>
    </pasuk>
    <pasuk id="20">
      <text title="וחלק לא יהיה לך בתוכם: ">אף בביזה:</text>
    </pasuk>
    <pasuk id="23">
      <text title="והם: ">הלוים ישאו עונם של ישראל, שעליהם להזהיר הזרים מגשת אליהם:</text>
    </pasuk>
    <pasuk id="24">
      <text title="אשר ירימו לה' תרומה: ">הכתוב קראו תרומה עד שיפריש ממנו תרומת מעשר:</text>
    </pasuk>
    <pasuk id="27">
      <text title="ונחשב לכם תרומתכם כדגן מן הגרן: ">תרומת מעשר שלכם אסורה לזרים ולטמאים וחייבין עליה מיתה וחומש כתרומה גדולה שנקראת ראשית דגן מן הגורן:</text>
      <text title="וכמלאה מן היקב: ">כתרומת תירוש ויצהר הניטלת מן היקבים:</text>
      <text title="מלאה: ">לשון בישול תבואה שנתמלאת:</text>
      <text title="יקב: ">הוא הבור שלפני הגת שהיין יורד לתוכו. וכל לשון יקב חפירת קרקע הוא, וכן (זכריה יד, י) יקבי המלך, הוא ים אוקיינוס חפירה שחפר מלכו של עולם:</text>
    </pasuk>
    <pasuk id="28">
      <text title="כן תרימו גם אתם: ">כמו שישראל מרימים מגרנם ומיקביהם תרימו גם אתם ממעשר שלכם, כי הוא נחלתכם:</text>
    </pasuk>
    <pasuk id="29">
      <text title="מכל מתנתיכם תרימו את כל תרומת ה': ">בתרומה גדולה הכתוב מדבר, שאם הקדים לוי את הכהן בכרי וקבל מעשרותיו קודם שיטול כהן תרומה גדולה מן הכרי, צריך להפריש הלוי מן המעשר תחלה אחד מחמשים לתרומה גדולה, ויחזור ויפריש תרומת מעשר:</text>
    </pasuk>
    <pasuk id="30">
      <text title="בהרימכם את חלבו ממנו: ">לאחר שתרימו תרומת מעשר ממנו:</text>
      <text title="ונחשב: ">המותר ללוים חולין גמורין:</text>
      <text title="כתבואת גרן: ">לישראל, שלא תאמר הואיל וקראו הכתוב תרומה שנאמר כי את מעשר בני ישראל אשר ירימו לה' תרומה, יכול יהא כולו אסור, תלמוד לומר ונחשב ללוים כתבואת גרן, מה של ישראל חולין, אף של לוי חולין:</text>
    </pasuk>
    <pasuk id="31">
      <text title="בכל מקום: ">אפילו בבית הקברות:</text>
    </pasuk>
    <pasuk id="32">
      <text title="ולא תשאו עליו חטא וגו': ">הא אם לא תרימו תשאו חטא:</text>
      <text title="ולא תמותו: ">הא אם תחללו תמותו:</text>
    </pasuk>
  </chapter>
  <chapter id="19">
    <pasuk id="2">
      <text title="זאת חקת התורה: ">לפי שהשטן ואומות העולם מונין את ישראל לומר מה המצוה הזאת ומה טעם יש בה, לפיכך כתב בה חקה, גזירה היא מלפני ואין לך רשות להרהר אחריה:</text>
      <text title="ויקחו אליך: ">לעולם היא נקראת על שמך, פרה שעשה משה במדבר:</text>
      <text title="אדמה תמימה: ">שתהא תמימה באדמימות, שאם היו בה שתי שערות שחורות פסולה:</text>
    </pasuk>
    <pasuk id="3">
      <text title="אלעזר: ">מצותה בסגן:</text>
      <text title="אל מחוץ למחנה: ">חוץ לשלש מחנות:</text>
      <text title="ושחט אותה לפניו: ">זר שוחט ואלעזר רואה:</text>
    </pasuk>
    <pasuk id="4">
      <text title="אל נוכח פני אהל מועד: ">עומד במזרחו של ירושלים ומתכוין ורואה פתחו של היכל בשעת הזאה הדם:</text>
    </pasuk>
    <pasuk id="7">
      <text title="אל המחנה: ">למחנה שכינה, שאין טמא משולח חוץ לשתי מחנות אלא זב ובעל קרי ומצורע:</text>
      <text title="וטמא הכהן עד הערב: ">סרסהו ודרשהו וטמא עד הערב ואחר יבוא אל המחנה:</text>
    </pasuk>
    <pasuk id="9">
      <text title="והניח מחוץ למחנה: ">לשלשה חלקים מחלקה, אחד נתן בהר המשחה, ואחד מתחלק לכל המשמרות, ואחד נתן בחיל. זה של משמרות היה חוץ לעזרה ליטול ממנו בני העיירות וכל הצריכין להטהר, וזה שבהר המשחה כהנים גדולים לפרות אחרות מקדשין הימנו, וזה שבחיל נתון למשמרת מגזרת הכתוב, שנאמר והיתה לעדת בני ישראל למשמרת:</text>
      <text title="למי נדה: ">למי הזייה, כמו (איכה ג, נג) וידו אבן בי, (זכריה ב, ד) לידות את קרנות הגוים, לשון זריקה:</text>
      <text title="חטאת הוא: ">לשון חטוי כפשוטו, ולפי הלכותיו קראה הכתוב חטאת, לומר, שהיא כקדשים להאסר בהנאה:</text>
    </pasuk>
    <pasuk id="12">
      <text title="הוא יתחטא בו: ">באפר הזה:</text>
    </pasuk>
    <pasuk id="13">
      <text title="במת בנפש: ">ואי זה מת, של נפש האדם, להוציא נפש בהמה, שאין טומאתה צריכה הזאה. דבר אחר בנפש זו רביעית דם:</text>
      <text title="את משכן ה' טמא: ">אם נכנס לעזרה אפילו בטבילה בלא הזאת שלישי ושביעי:</text>
      <text title="עוד טמאתו בו: ">אף על פי שטבל:</text>
    </pasuk>
    <pasuk id="14">
      <text title="כל הבא אל האהל: ">בעוד שהמת בתוכו:</text>
    </pasuk>
    <pasuk id="15">
      <text title="וכל כלי פתוח: ">בכלי חרס הכתוב מדבר, שאין מקבל טומאה מגבו אלא מתוכו, לפיכך אם אין מגופת צמידתו פתולה עליו יפה בחבור, טמא הוא, הא אם יש צמיד פתיל עליו טהור:</text>
      <text title="פתיל: ">לשון מחובר בלשון עברי, וכן (בראשית ל, ח) נפתולי א-להים נפתלתי, נתחברתי עם אחותי:</text>
    </pasuk>
    <pasuk id="16">
      <text title="על פני השדה: ">רבותינו דרשו לרבות גולל ודופק. ופשוטו על פני השדה, שאין שם אהל, מטמא המת שם בנגיעה:</text>
    </pasuk>
    <pasuk id="19">
      <text title="וחטאו ביום השביעי: ">הוא גמר טהרתו:</text>
    </pasuk>
    <pasuk id="20">
      <text title="ואיש אשר יטמא וגו': ">אם נאמר מקדש למה נאמר משכן וכו' כדאיתא בשבועות (דף טז ב):</text>
    </pasuk>
    <pasuk id="21">
      <text title="ומזה מי הנדה: ">רבותינו אמרו שהמזה טהור, וזה בא ללמד שהנושא מי חטאת טמא טומאה חמורה לטמא בגדים שעליו, משא"כ בנוגע. וזה שהוציאו בלשון מזה, לומר לך, שאינן מטמאין עד שיהא בהן שיעור הזאה:</text>
      <text title="והנגע וגו' יטמא: ">ואין טעון כבוס בגדים:</text>
    </pasuk>
    <pasuk id="22">
      <text title="וכל אשר יגע בו: ">הטמא הזה שנטמא במת יטמא:</text>
      <text title="והנפש הנגעת: ">בו בטמא מת:</text>
      <text title="תטמא עד הערב: ">מכאן למדנו שהמת אבי אבות הטומאה והנוגע בו אב הטומאה ומטמא אדם, זהו פירושה לפי משמעה והלכותיה. ומדרש אגדה העתקתי מיסודו של ר' משה הדרשן וזהו:</text>
      <text title="ויקחו אליך: ">משלהם כשם שהם פרקו נזמי הזהב לעגל משלהם כך יביאו זו לכפרה משלהם:</text>
      <text title="פרה אדמה: ">משל לבן שפחה שטינף פלטין של מלך. אמרו תבא אמו ותקנח הצואה, כך תבא פרה ותכפר על העגל:</text>
      <text title="אדמה: ">על שם (ישעיה א, יח) אם יאדימו כתולע, שהחטא קרוי אדום:</text>
      <text title="תמימה: ">על שם ישראל שהיו תמימים ונעשו בו בעלי מומין, תבא זו ותכפר עליהם ויחזרו לתמותם:</text>
      <text title="לא עלה עליה עול: ">כשם שפרקו מעליהם עול שמים:</text>
      <text title="אל אלעזר הכהן: ">כשם שנקהלו על אהרן, שהוא כהן, לעשות העגל. ולפי שאהרן עשה את העגל לא נעשית עבודה זו על ידו, שאין קטיגור נעשה סניגור:</text>
      <text title="ושרף את הפרה: ">כשם שנשרף העגל:</text>
      <text title="עץ ארז ואזוב ושני תולעת: ">שלשה מינין הללו כנגד שלשת אלפי איש שנפלו בעגל. וארז הוא הגבוה מכל האילנות ואזוב נמוך מכולם, סימן שהגבוה שנתגאה וחטא, ישפיל את עצמו כאזוב ותולעת ויתכפר לו:</text>
      <text title="למשמרת: ">כמו שפשע העגל שמור לדורות לפורענות, שאין לך פקודה שאין בה מפקודת העגל, שנאמר (שמות לב, לד) וביום פקדי ופקדתי וגו'. וכשם שהעגל טימא כל העוסקין בו, כך פרה מטמאה כל העוסקין בה, וכשם שנטהרו באפרו, שנאמר (שמות לב, כ) ויזר על פני המים וגו', כך ולקחו לטמא מעפר שריפת החטאת וגו':</text>
    </pasuk>
  </chapter>
  <chapter id="20">
    <pasuk id="1">
      <text title="כל העדה: ">עדה השלמה, שכבר מתו מתי מדבר ואלו פרשו לחיים:</text>
      <text title="ותמת שם מרים: ">למה נסמכה פרשת מיתת מרים לפרשת פרה אדומה, לומר לך מה קרבנות מכפרין אף מיתת צדיקים מכפרת:</text>
      <text title="ותמת שם מרים: ">אף היא בנשיקה מתה ומפני מה לא נאמר בה על פי ה', שאינו דרך כבוד של מעלה. ובאהרן נאמר על פי ה', באלה מסעי (במדבר לג, לח):</text>
    </pasuk>
    <pasuk id="2">
      <text title="ולא היה מים לעדה: ">מכאן שכל ארבעים שנה היה להם הבאר בזכות מרים:</text>
    </pasuk>
    <pasuk id="3">
      <text title="ולו גוענו: ">הלואי שגוענו:</text>
      <text title="בגוע אחינו: ">במיתת אחינו בדבר, למד שמיתת צמא מגונה ממנה:</text>
      <text title="בגוע: ">שם דבר הוא, כמו במיתת אחינו, ולא יתכן לפרשו כשמתו אחינו, שאם כן היה לו להנקד בגוע:</text>
    </pasuk>
    <pasuk id="8">
      <text title="ואת בעירם: ">מכאן שחס הקב"ה על ממונם של ישראל:</text>
    </pasuk>
    <pasuk id="10">
      <text title="ויקהלו וגו': ">זה אחד מן המקומות שהחזיק מועט את המרובה:</text>
      <text title="המן הסלע הזה נוציא: ">לפי שלא היו מכירין אותו, לפי שהלך הסלע וישב לו בין הסלעים, כשנסתלק הבאר, והיו ישראל אומרים להם מה לכם מאיזה סלע תוציאו לנו מים, לכך אמר להם המורים סרבנים, לשון יוני שוטים, מורים את מוריהם, המן הסלע הזה שלא נצטוינו עליו נוציא לכם מים:</text>
    </pasuk>
    <pasuk id="11">
      <text title="פעמים: ">לפי שבראשונה לא הוציא אלא טיפין, לפי שלא צוה המקום להכותו אלא ודברתם אל הסלע, והמה דברו אל סלע אחר ולא הוציא, אמרו שמא צריך להכות כבראשונה, שנאמר (שמות יז, ו) והכית בצור, ונזדמן להם אותו סלע והכהו:</text>
    </pasuk>
    <pasuk id="12">
      <text title="יען לא האמנתם בי: ">גלה הכתוב שאלולי חטא זה בלבד היו נכנסין לארץ, כדי שלא יאמרו עליהם כעון שאר דור המדבר, שנגזר עליהם שלא יכנסו לארץ, כך היה עון משה ואהרן. והלא (במדבר יא, כב) הצאן ובקר ישחט קשה מזו, אלא לפי שבסתר חסך עליו הכתוב, וכאן שבמעמד כל ישראל, לא חסך עליו הכתוב מפני קדוש השם:</text>
      <text title="להקדישני: ">שאילו דברתם אל הסלע והוציא הייתי מקודש לעיני העדה ואומרים מה סלע זה שאינו מדבר ואינו שומע ואינו צריך לפרנסה מקיים דבורו של מקום, קל וחומר אנו:</text>
      <text title="לכן לא תביאו: ">בשבועה, כמו (שמואל א' ג, יד) לכן נשבעתי לבית עלי, נשבע בקפיצה כדי שלא ירבו בתפלה על כך:</text>
    </pasuk>
    <pasuk id="13">
      <text title="המה מי מריבה: ">הם הנזכרים במקום אחר את אלו ראו אצטגניני פרעה שמושיען של ישראל לוקה במים, לכך גזרו (שמות א, כב) כל הבן הילוד היאורה תשליכוהו:</text>
      <text title="ויקדש בם: ">שמתו משה ואהרן על ידם. שכשהקב"ה עושה דין במקודשיו הוא יראוי ומתקדש על הבריות, וכן הוא אומר (תהלים סח, לו) נורא א-להים ממקדשיך, וכן הוא אומר (ויקרא י, ג) בקרובי אקדש:</text>
    </pasuk>
    <pasuk id="14">
      <text title="אחיך ישראל: ">מה ראה להזכיר כאן אחוה, אלא אמר לו אחים אנחנו בני אברהם, שנאמר לו (בראשית טו, יג) כי גר יהיה זרעך, ועל שנינו היה אותו החוב לפורעו:</text>
      <text title="אתה ידעת את כל התלאה: ">לפיכך פירש אביכם מעל אבינו (שם לו, ו) וילך אל ארץ מפני יעקב אחיו, מפני השטר חוב המוטל עליהם והטילו על יעקב:</text>
    </pasuk>
    <pasuk id="15">
      <text title="וירעו לנו: ">סבלנו צרות רבות:</text>
      <text title="ולאבותינו: ">מכאן שהאבות מצטערים בקבר, כשפורענות באה על ישראל:</text>
    </pasuk>
    <pasuk id="16">
      <text title="וישמע קלנו: ">בברכה שברכנו אבינו (בראשית כז, כב) הקול קול יעקב, שאנו צועקים ונענים:</text>
      <text title="מלאך: ">זה משה מכאן שהנביאים קרואים מלאכים, ואומר (ד"ה ב' לו, טז) ויהיו מלעיבים במלאכי הא-להים:</text>
    </pasuk>
    <pasuk id="17">
      <text title="נעברה נא בארצך: ">אין לך לעורר על הירושה של ארץ ישראל, כשם שלא פרעת החוב. עשה לנו עזר מעט לעבור דרך ארצך:</text>
      <text title="ולא נשתה מי באר: ">מי בורות היה צריך לומר אלא כך אמר משה אף על פי שיש בידינו מן לאכול ובאר לשתות, לא נשתה ממנו אלא נקנה מכם אוכל ומים להנאתכם, מכאן לאכסנאי שאף על פי שיש בידו לאכול, יקנה מן החנוני כדי להנות את אושפיזו:</text>
      <text title="דרך המלך נלך וגו': ">אנו חוסמים את בהמתנו ולא יטו לכאן ולכאן לאכול:</text>
    </pasuk>
    <pasuk id="18">
      <text title="פן בחרב אצא לקראתך: ">אתם מתגאים בקול שהורישכם אביכם, אמרתם (דברים כו, ז) ונצעק אל ה' וישמע קולנו, ואני אצא עליכם במה שהורישני אבי (בראשית כז, מ) ועל חרבך תחיה:</text>
    </pasuk>
    <pasuk id="19">
      <text title="רק אין דבר: ">אין שום דבר מזיקך:</text>
    </pasuk>
    <pasuk id="20">
      <text title="וביד חזקה: ">בהבטחת זקננו והידים ידי עשו:</text>
    </pasuk>
    <pasuk id="22">
      <text title="כל העדה: ">כולם שלמים ועומדים להכנס לארץ שלא היה בהן אחד מאותם שנגזרה גזירה עליהם שכבר כלו מתי מדבר, ואלו מאותן שכתוב בהן (דברים ד, ד) חיים כולכם היום:</text>
      <text title="הר ההר: ">הר על גבי הר כתפוח קטן על גבי תפוח גדול, ואף על פי שהענן הולך לפניהם ומשוה את ההרים, שלשה נשארו בהן הר סיני לתורה והר נבו לקבורת משה והר ההר לקבורת אהרן:</text>
    </pasuk>
    <pasuk id="23">
      <text title="על גבול ארץ אדום: ">מגיד שמפני שנתחברו כאן להתקרב לעשו הרשע, נפרצו מעשיהם וחסרו הצדיק הזה, וכן הנביא אומר ליהושפט (ד"ה ב' כ, לז) בהתחברך עם אחזיהו פרץ ה' את מעשיך:</text>
    </pasuk>
    <pasuk id="25">
      <text title="קח את אהרן: ">בדברי נחומים. אמור לו אשריך שתראה כתרך נתון לבנך מה שאין אני זכאי לכך:</text>
    </pasuk>
    <pasuk id="26">
      <text title="את בגדיו: ">את בגדי כהונה גדולה הלבישהו והפשיטם מעליו לתתם על בנו בפניו. אמר לו הכנס למערה, ונכנס. ראה מטה מוצעת ונר דלוק. אמר לו עלה למטה, ועלה. פשוט ידיך, ופשט. קמוץ פיך, וקמץ. עצום עיניך, ועצם. מיד חמד משה לאותה מיתה, וזהו שנאמר לו (דברים לב, נ) כאשר מת אהרן אחיך, מיתה שנתאוית לה:</text>
    </pasuk>
    <pasuk id="27">
      <text title="ויעש משה: ">אף על פי שהדבר קשה לו לא עכב:</text>
    </pasuk>
    <pasuk id="29">
      <text title="ויראו כל העדה וגו': ">כשראו משה ואלעזר יורדים ואהרן לא ירד, אמרו היכן הוא אהרן. אמר להם מת. אמרו לו אפשר מי שעמד כנגד המלאך ועצר את המגפה ישלוט בו מלאך המות. מיד בקש משה רחמים והראוהו מלאכי השרת להם מוטל במטה, ראו והאמינו:</text>
      <text title="כל בית ישראל: ">האנשים והנשים, לפי שהיה אהרן רודף שלום ומטיל אהבה בין בעלי מריבה ובין איש לאשתו:</text>
      <text title="כי גוע: ">אומר אני שהמתרגם דהא מית טועה הוא, אלא אם כן מתרגם ויראו ואתחזיאו, שלא אמרו רבותינו ז"ל כי זה משמש בלשון דהא אלא על מדרש שנסתלקו ענני כבוד, וכדאמר ר' אבהו (ראש השנה ג א), דא"ר אבהו אל תקרי ויראו אלא וייראו ועל לשון זה נופל לשון דהא, לפי שהוא נתינת טעם למה שלמעלה הימנו. למה וייראו, לפי שהרי מת אהרן. אבל על תרגום וחזו כל כנישתא, אין לשון דהא נופל אלא לשון אשר, שהוא מגזרת שמוש אי, שמצינו אם משמש בלשון אשר, כמו (איוב כא ד) ואם מדוע לא תקצר רוחי, והרבה מפורשים כזה הלשון (שם יד, ה) אם חרוצים ימיו:</text>
    </pasuk>
  </chapter>
  <chapter id="21">
    <pasuk id="1">
      <text title="וישמע הכנעני: ">שמע שמת אהרן ונסתלקו ענני כבוד וכו', כדאיתא בר"ה (דף ג א). ועמלק מעולם רצועת מרדות לישראל, מזומן בכל עת לפורענות:</text>
      <text title="יושב הנגב: ">זה עמלק, שנאמר (במדבר יג, כט) עמלק יושב בארץ הנגב. ושנה את לשונו לדבר בלשון כנען, כדי שיהיו ישראל מתפללים להקב"ה לתת כנענים בידם והם אינם כנענים, ראו ישראל לבושיהם כלבושי עמלקים ולשונם לשון כנען, אמרו נתפלל סתם, שנאמר אם נתון תתן את העם הזה בידי:</text>
      <text title="דרך האתרים: ">דרך הנגב שהלכו בה המרגלים שנאמר (במדבר יג, כב) ויעלו בנגב. דבר אחר דרך האתרים דרך התייר הגדול הנוסע לפניהם, שנאמר (במדבר י, לג) דרך שלשת ימים לתור להם מנוחה:</text>
      <text title="וישב ממנו שבי: ">אינה אלא שפחה אחת:</text>
    </pasuk>
    <pasuk id="2">
      <text title="והחרמתי: ">אקדיש שללם לגבוה:</text>
    </pasuk>
    <pasuk id="3">
      <text title="ויחרם אתהם: ">בהריגה:</text>
      <text title="ואת עריהם: ">חרמי גבוה:</text>
    </pasuk>
    <pasuk id="4">
      <text title="דרך ים סוף: ">כיון שמת אהרן ובאה עליהם מלחמה זו חזרו לאחוריהם דרך ים סוף, הוא הדרך שחזרו להם כשנגזר עליהם גזירת מרגלים, שנאמר (דברים א, מ) ויסעו המדברה דרך ים סוף. וכאן חזרו לאחוריהם שבע מסעות, שנאמר (שם י, ו) ובני ישראל נסעו מבארות בני יעקן מוסרה שם מת אהרן. וכי במוסרה מת, והלא בהר ההר מת, אלא שם חזרו והתאבלו עליו והספידוהו כאילו הוא בפניהם. וצא ובדוק במסעות ותמצא שבע מסעות מן מוסרה עד הר ההר:</text>
      <text title="לסבב את ארץ אדום: ">שלא נתנם לעבור בארצו:</text>
      <text title="ותקצר נפש העם בדרך: ">בטורח הדרך שהוקשה להם. אמרו עכשיו היינו קרובים להכנס לארץ ואנו חוזרים לאחורינו כך חזרו אבותינו ונשתהו שלשים ושמונה שנה עד היום, לפיכך קצרה נפשם בעינוי הדרך. ובלשון לע"ז אינקרו"ט לו"ר [נמאס להם] ולא יתכן לומר ותקצר נפש העם בדרך בהיותו בדרך. ולא פירש בו במה קצרה, שכל מקום שתמצא קצור נפש במקרא מפורש שם במה קצרה, כגון (זכריה יא, ח) ותקצר נפשי בהם, וכגון (שופטים י, טז) ותקצר נפשו בעמל ישראל, וכל דבר הקשה על אדם נופל בו לשון קצור נפש, כאדם שהטורח בא עליו ואין דעתו רחבה לקבל אותו הדבר, ואין לו מקום בתוך לבו לגור שם אותו הצער, ובדבר המטריח נופל לשון גודל, שגדול הוא וכבד על האדם, כגון (זכריה יא, ח) וגם נפשם בחלה בי, גדלה עלי, (איוב י, טז) ויגאה כשחל תצודני, כללו של פירוש כל לשון קצור נפש בדבר, לשון שאין יכול לסובלו הוא, שאין הדעת סובלתו:</text>
    </pasuk>
    <pasuk id="5">
      <text title="בא-להים ובמשה: ">השוו עבד לקונו:</text>
      <text title="למה העליתנו: ">שניהם שוים:</text>
      <text title="ונפשנו קצה: ">אף זה לשון קצור נפש ומאוס:</text>
      <text title="בלחם הקלוקל: ">לפי שהמן נבלע באיברים קראוהו קלוקל. אמרו עתיד המן הזה שיתפח במעינו, כלום יש ילוד אשה שמכניס ואינו מוציא:</text>
    </pasuk>
    <pasuk id="6">
      <text title="את הנחשים השרפים: ">ששורפים את האדם בארס שיניהם:</text>
      <text title="וינשכו את העם: ">יבא נחש שלקה על הוצאת דבה ויפרע ממוציאי דבה. יבא נחש שכל המינין נטעמים לו טעם אחד ויפרע מכפויי טובה, שדבר אחד משתנה להם לכמה טעמים:</text>
    </pasuk>
    <pasuk id="7">
      <text title="ויתפלל משה: ">מכאן למי שמבקשים ממנו מחילה שלא יהא אכזרי מלמחול:</text>
    </pasuk>
    <pasuk id="8">
      <text title="על נס: ">על כלונס שקורים פירק"א בלע"ז [מוט] וכן (ישעיה ל, יז) וכנס על הגבעה, (שם מט, כב) ארים נסי, (שם יג, ב) שאו נס, ולפי שהוא גבוה לאות ולראיה קוראו נס:</text>
      <text title="כל הנשוך: ">אפילו כלב או חמור נושכו היה נזוק ומתנונה והולך, אלא שנשיכת הנחש ממהרת להמית, לכך נאמר כאן וראה אותו ראיה בעלמא, ובנשיכת הנחש נאמר והביט, והיה אם נשך הנחש את איש והביט וגו', שלא היה ממהר נשוך הנחש להתרפאות אלא אם כן מביט בו בכוונה. ואמרו רבותינו וכי נחש ממית או מחיה, אלא בזמן שהיו ישראל מסתכלין כלפי מעלה ומשעבדין את לבם לאביהם שבשמים היו מתרפאים, ואם לאו היו נמוקים:</text>
    </pasuk>
    <pasuk id="9">
      <text title="נחש נחשת: ">לא נאמר לו לעשותו של נחשת, אלא אמר משה הקב"ה קוראו נחש, ואני אעשנו של נחושת, לשון נופל על לשון:</text>
    </pasuk>
    <pasuk id="11">
      <text title="בעיי העברים: ">לא ידעתי למה נקרא שמם עיים. ועי לשון חורבה הוא דבר הטאוט במטאטא, והעי"ן בו יסוד לבדה והוא מלשון יעים, (ישעיה כח, יז) ויעה ברד:</text>
      <text title="העברים: ">דרך מעבר העוברים שם את הר נבו אל ארץ כנען, שהוא מפסיק בין ארץ מואב לארץ אמורי:</text>
      <text title="על פני מואב ממזרח השמש: ">במזרחה של ארץ מואב:</text>
    </pasuk>
    <pasuk id="13">
      <text title="מגבול האמורי: ">תחום סוף מצר שלהם, וכן (דברים ב, יח) גבול מואב, לשון קצה וסוף:</text>
      <text title="מעבר ארנון: ">הקיפו ארץ מואב כל דרומה ומזרחה עד שבאו מעבר השני לארנון בתוך ארץ האמורי בצפונה של ארץ מואב:</text>
      <text title="היוצא מגבול האמורי: ">רצועה יוצאה מגבול האמורי והיא של אמוריים ונכנסת לגבול מואב עד ארנון, שהוא גבול מואב ושם חנו ישראל, ולא באו לגבול מואב, כי ארנון גבול מואב, והם לא נתנו להם רשות לעבור בארצם. ואף על פי שלא פירשה משה, פירשה יפתח, כמו שאמר יפתח (שופטים יא, יז) וגם אל מלך מואב שלח ולא אבה. ומשה רמזה (דברים ב, כט) כאשר עשו לי בני עשו היושבים בשעיר והמואבים היושבים בער, מה אלו לא נתנום לעבור בתוך ארצם אלא הקיפום סביב, אף מואב כן:</text>
    </pasuk>
    <pasuk id="14">
      <text title="על כן: ">על חניה זו ונסים שנעשו בה יאמר בספר מלחמות ה', כשמספרים נסים שנעשו לאבותינו יספרו את והב וגו':</text>
      <text title="את והב: ">כמו את יהב, כמו שיאמר מן יעד ועד, כן יאמר מן יהב והב. והוי"ו יסוד הוא, כלומר את אשר יהב להם הרבה נסים בים סוף:</text>
      <text title="ואת הנחלים ארנון: ">כשם שמספרים בנסי ים סוף, כך יש לספר בנסי נחלי ארנון, שאף כאן נעשו נסים גדולים. ומה הם הנסים:</text>
    </pasuk>
    <pasuk id="15">
      <text title="ואשד הנחלים: ">תרגום של שפך אשד. שפך הנחלים שנשפך שם דם אמוריים שהיו נחבאים שם, לפי שהיו ההרים גבוהים והנחל עמוק וקצר וההרים סמוכים זה לזה, אדם עומד על ההר מזה ומדבר עם חבירו בהר מזה, והדרך עובר תוך הנחל. אמרו אמוריים כשיכנסו ישראל לתוך הנחל לעבור, נצא מן המערות בהרים שלמעלה מהם ונהרגם בחצים ואבני בליסטראות. והיו אותן הנקעים בהר של צד מואב ובהר של צד אמוריים היו כנגד אותן נקעים כמין קרנות ושדים בולטין לחוץ, כיון שבאו ישראל לעבור נזעדזע ההר של ארץ ישראל, כשפחה היוצאת להקביל פני גבירתה, ונתקרב לצד הר של מואב ונכנסו אותן השדים לתוך אותן נקעים והרגום. וזהו אשר נטה לשבת ער, שההר נטה ממקומו ונתקרב לצד גבול מואב ונדבק בו, וזהו ונשען לגבול מואב:</text>
    </pasuk>
    <pasuk id="16">
      <text title="ומשם בארה: ">משם בא האשד אל הבאר. כיצד, אמר הקב"ה מי מודיע לבני הנסים הללו. המשל אומר נתת פת לתינוק הודיע לאמו. לאחר שעברו חזרו ההרים למקומם והבאר ירדה לתוך הנחל והעלתה משם דם ההרוגים וזרועות ואיברים ומוליכתן סביב המחנה וישראל, ראו ואמרו שירה:</text>
    </pasuk>
    <pasuk id="17">
      <text title="עלי באר: ">מתוך הנחל והעלי מה שאת מעלה. ומנין שהבאר הודיעה להם, שנאמר ומשם בארה. וכי משם היתה, והלא מתחלת ארבעים שנה היתה עמהם, אלא שירדה לפרסם את הנסים, וכן אז ישיר ישראל. השירה הזאת נאמרה בסוף ארבעים, והבאר נתנה להם מתחלת ארבעים, ומה ראה ליכתב כאן, אלא הענין הזה נדרש למעלה הימנו:</text>
    </pasuk>
    <pasuk id="18">
      <text title="באר חפרוה: ">זאת היא הבאר אשר חפרוה שרים משה ואהרן:</text>
      <text title="במשענותם: ">במטה:</text>
      <text title="וממדבר: ">נתנה להם:</text>
    </pasuk>
    <pasuk id="19">
      <text title="וממתנה נחליאל: ">כתרגומו:</text>
    </pasuk>
    <pasuk id="20">
      <text title="ומבמות הגיא אשר בשדה מואב: ">כי שם מת משה ושם בטלה הבאר. דבר אחר כרוה נדיבי העם כל נשיא ונשיא כשהיו חונים נוטל מקלו ומושך אצל דגלו ומחנהו ומי הבאר נמשכין דרך אותו סימן ובאין לפני חניית כל שבט ושבט:</text>
      <text title="במחקק: ">על פי משה שנקרא מחוקק, שנאמר (דברים לג, כא) כי שם חלקת מחוקק ספון. ולמה לא נזכר משה בשירה זו, לפי שלקה ע"י הבאר. וכיון שלא נזכר שמו של משה לא נזכר שמו של הקב"ה. משל למלך שהיו מזמנין אותו לסעודה, אמר אם אוהבי שם אני שם, ואם לאו איני הולך:</text>
      <text title="ראש הפסגה: ">כתרגומו ריש רמתא:</text>
      <text title="פסגה: ">לשון גובה, וכן (תהלים מח, יד) פסגו ארמנותיה, הגביהו ארמנותיה:</text>
      <text title="ונשקפה: ">אותה הפסגה על פני המקום ששמו ישימון, והוא לשון מדבר שהוא שמם. דבר אחר ונשקפה הבאר על פני הישימון שנגנזה בימה של טבריה והעומד על הישימון מביט ורואה כמין כברה בים והיא הבאר, כך דרש רבי תנחומא:</text>
    </pasuk>
    <pasuk id="21">
      <text title="וישלח ישראל מלאכים: ">ובמקום אחר תולה השליחות במשה, שנאמר (דברים ב, כו) ואשלח מלאכים ממדבר קדמות, וכן (במדבר כ, יד) וישלח משה מלאכים מקדש אל מלך אדום, וביפתח הוא אומר (שופטים יא, יז) וישלח ישראל מלאכים אל מלך אדום וגו', הכתובים הללו צריכים זה לזה, זה נועל וזה פותח, שמשה הוא ישראל וישראל הם משה, לומר לך שנשיא הדור הוא ככל הדור, כי הנשיא הוא הכל:</text>
    </pasuk>
    <pasuk id="22">
      <text title="אעברה בארצך: ">אף על פי שלא נצטוו לפתוח להם בשלום בקשו מהם שלום:</text>
    </pasuk>
    <pasuk id="23">
      <text title="ולא נתן סיחון וגו': ">לפי שכל מלכי כנען היו מעלין לו מס שהיה שומרם שלא יעברו עליהם גייסות, כיון שאמרו לו ישראל אעברה בארצך אמר להם כל עצמי איני יושב כאן אלא לשמרם מפניכם ואתם אומרים כך:</text>
      <text title="ויצא לקראת ישראל: ">אילו היתה חשבון מלאה יתושין, אין כל בריה יכולה לכבשה, ואם היה סיחון בכפר חלש אין כל אדם יכול לכבשו, וכל שכן אלו שהיה בחשבון. אמר הקב"ה מה אני מטריח על בני כל זאת לצור על כל עיר ועיר, נתן בלב כל אנשי המלחמה לצאת מן העיירות ונתקבצו כולם למקום אחד, ושם נפלו. ומשם הלכו ישראל אל הערים ואין עומד לנגדם כי אין שם איש, אלא נשים וטף:</text>
    </pasuk>
    <pasuk id="24">
      <text title="כי עז: ">ומהו חזקו, התראתו של הקב"ה, שאמר להם (דברים ב, יט) אל תצורם וגו':</text>
    </pasuk>
    <pasuk id="25">
      <text title="בנתיה: ">כפרים הסמוכים לה:</text>
    </pasuk>
    <pasuk id="26">
      <text title="והוא נלחם: ">למה הוצרך להכתב, לפי שנאמר (דברים ב, ט) אל תצר את מואב, וחשבון משל מואב היתה, כתב לנו שסיחון לקחה מהם ועל ידו טהרה לישראל:</text>
      <text title="מידו: ">מרשותו:</text>
    </pasuk>
    <pasuk id="27">
      <text title="על כן: ">על אותה מלחמה שנלחם סיחון במואב:</text>
      <text title="יאמרו המשלים: ">בלעם, שנאמר בו (במדבר כג, ז) וישא משלו:</text>
      <text title="המשלים: ">בלעם ובעור. והם אמרו:</text>
      <text title="באו חשבון: ">שלא היה סיחון יכול לכבשה והלך ושכר את בלעם לקללו, וזהו שאמר לו בלק (שם כב, ו) כי ידעתי את אשר תברך מבורך וגו':</text>
      <text title="תבנה ותכונן: ">חשבון בשם סיחון להיות עירו:</text>
    </pasuk>
    <pasuk id="28">
      <text title="כי אש יצאה מחשבון: ">משכבשה סיחון:</text>
      <text title="אכלה ער מואב: ">שם אותה המדינה קרוי ער בלשון עברי, ולחיית בלשון ארמי:</text>
      <text title="ער מואב: ">ער של מואב:</text>
    </pasuk>
    <pasuk id="29">
      <text title="אוי לך מואב: ">שקללו את מואב שימסרו בידו:</text>
      <text title="כמוש: ">שם אלהי מואב:</text>
      <text title="נתן: ">הנותן את בניו של מואב:</text>
      <text title="פליטם: ">נסים ופליטים מחרב ואת בנותיו בשבית וגו':</text>
    </pasuk>
    <pasuk id="30">
      <text title="ונירם: ">מלכות שלהם:</text>
      <text title="אבד חשבון עד דיבון: ">מלכות ועול שהיה למואב בחשבון אבד משם, וכן עד דיבון. תרגום של סר עד, כלומר סר ניר מדיבון. ניר לשון מלכות ועול וממשלת איש, כמו (מלכים א' יא, לו) למען היות ניר לדוד עבדי:</text>
      <text title="ונשים: ">שי"ן דגושה לשון שממה, כך יאמר המושלים ונשים אותם:</text>
    </pasuk>
    <pasuk id="32">
      <text title="וישלח משה לרגל את יעזר: ">המרגלים לכדוה. אמרו לא נעשה כראשונים, בטוחים אנו בכח תפלתו של משה להלחם:</text>
    </pasuk>
    <pasuk id="34">
      <text title="אל תירא אותו: ">שהיה משה ירא להלחם, שמא תעמוד לו זכותו של אברהם, שנאמר (בראשית יד, יג) ויבא הפליט, הוא עוג, שפלט מן הרפאים שהכו כדרלעומר וחביריו בעשתרות קרנים, שנאמר (דברים ג, יא) כי רק עוג מלך הבשן נשאר מיתר הרפאים:</text>
    </pasuk>
    <pasuk id="35">
      <text title="ויכו אותו: ">משה הרגו, כדאיתא בברכות בהרואה (דף נד ב) עקר טורא בת תלתא פרסי וכו':</text>
    </pasuk>
  </chapter>
  <chapter id="22">
    <pasuk id="2">
      <text title="וירא בלק בן צפור את כל אשר עשה ישראל לאמורי: ">אמר אלו שני מלכים שהיינו בטוחים עליהם לא עמדו בפניהם, אנו על אחת כמה וכמה. לפיכך ויגר מואב:</text>
    </pasuk>
    <pasuk id="3">
      <text title="ויגר: ">לשון מורא, כמו (איוב יט, כט) גורו לכם:</text>
      <text title="ויקץ מואב: ">קצו בחייהם:</text>
    </pasuk>
    <pasuk id="4">
      <text title="אל זקני מדין: ">והלא מעולם היו שונאים זה את זה, שנאמר (בראשית לו, לה) המכה את מדין בשדה מואב, שבאו מדין על מואב למלחמה. אלא מיראתן של ישראל עשו שלום ביניהם. ומה ראה מואב ליטול עצה ממדין, כיון שראו את ישראל נוצחים שלא כמנהג העולם, אמרו מנהיגם של אלו במדין נתגדל, נשאל מהם מה מדתו. אמרו לו אין כחו אלא בפיו. אמרו אף אנו נבא עליהם באדם שכחו בפיו:</text>
      <text title="כלחוך השור: ">כל מה שהשור מלחך אין בו ברכה:</text>
      <text title="בעת ההוא: ">לא היה ראוי למלכות. מנסיכי מדין היה, וכיון שמת סיחון מנוהו עליהם לצורך שעה:</text>
    </pasuk>
    <pasuk id="5">
      <text title="פתורה: ">כשולחני הזה שהכל מריצין לו מעות, כך כל המלכים מריצין לו אגרותיהם. ולפי פשוטו של מקרא כך שם המקום:</text>
      <text title="ארץ בני עמו: ">של בלק. משם היה, וזה היה מתנבא ואומר לו עתיד אתה למלוך. ואם תאמר מפני מה השרה הקב"ה שכינתו על גוי רשע, כדי שלא יהא פתחון פה לאומות לומר אלו היו לנו נביאים חזרנו למוטב, העמיד להם נביאים והם פרצו גדר העולם, שבתחלה היו גדורים בעריות וזה נתן להם עצה להפקיר עצמן לזנות:</text>
      <text title="לקרא לו: ">הקריאה שלו היתה ולהנאתו, שהיה פוסק לו ממון הרבה:</text>
      <text title="עם יצא ממצרים: ">ואם תאמר מה מזיקך:</text>
      <text title="הנה כסה את עין הארץ: ">סיחון ועוג שהיו שומרים אותנו עמדו עליהם והרגום:</text>
      <text title="והוא יושב ממלי: ">חסר כתיב, קרובים הם להכריתני, כמו (תהלים קיח, י) כי אמילם:</text>
    </pasuk>
    <pasuk id="6">
      <text title="נכה בו: ">אני ועמי נכה בהם. דבר אחר לשון משנה היא (ב"מ קה ב) מנכה לו מן הדמים, לחסר מהם מעט:</text>
      <text title="כי ידעתי וגו': ">ע"י מלחמת סיחון שעזרתו להכות את מואב:</text>
    </pasuk>
    <pasuk id="7">
      <text title="וקסמים בידם: ">כל מיני קסמים, שלא יאמר אין כלי תשמישי עמי. דבר אחר קסם זה נטלו בידם זקני מדין, אמרו אם יבא עמנו בפעם הזאת יש בו ממש, ואם ידחנו אין בו תועלת, לפיכך כשאמר להם לינו פה הלילה, אמרו אין בו תקוה, הניחוהו והלכו להם, שנאמר וישבו שרי מואב עם בלעם, אבל זקני מדין הלכו להם:</text>
    </pasuk>
    <pasuk id="8">
      <text title="לינו פה הלילה: ">אין רוח הקודש שורה עליו אלא בלילה, וכן לכל נביאי אומות העולם, וכן לבן בחלום הלילה, שנאמר (בראשית לא, כד) ויבא א-להים אל לבן הארמי בחלום הלילה. כאדם ההולך אצל פלגשו בהחבא:</text>
      <text title="כאשר ידבר ה' אלי: ">אם ימליכני ללכת עם בני אדם כמותכם אלך עמכם, שמא אין כבודו לתתי להלוך אלא עם שרים גדולים מכם:</text>
      <text title="וישבו: ">לשון עכבה:</text>
    </pasuk>
    <pasuk id="9">
      <text title="מי האנשים האלה עמך: ">להטעותו בא. אמר פעמים שאין הכל גלוי לפניו, אין דעתו שוה עליו, אף אני אראה עת שאוכל לקלל ולא יבין:</text>
    </pasuk>
    <pasuk id="10">
      <text title="בלק בן צפור וגו': ">אף על פי שאיני חשוב בעיניך, חשוב אני בעיני המלכים:</text>
    </pasuk>
    <pasuk id="11">
      <text title="קבה לי: ">זו קשה מארה לי, שהוא נוקב ומפרש:</text>
      <text title="וגרשתיו: ">מן העולם. ובלק לא אמר אלא ואגרשנו מן הארץ, איני מבקש אלא להסיעם מעלי, ובלעם היה שונאם יותר מבלק:</text>
    </pasuk>
    <pasuk id="12">
      <text title="לא תלך עמהם: ">אמר לו אם כן אקללם במקומי. אמר לו לא תאור את העם. אמר לו אם כן אברכם. אמר לו אינם צריכין לברכתך, כי ברוך הוא. משל אומרים לצרעה לא מדובשיך ולא מעוקציך:</text>
    </pasuk>
    <pasuk id="13">
      <text title="להלך עמכם: ">אלא עם שרים גדולים מכם. למדנו שרוחו גבוהה ולא רצה לגלות שהוא ברשותו של מקום אלא בלשון גסות, לפיכך ויוסף עוד בלק:</text>
    </pasuk>
    <pasuk id="17">
      <text title="כי כבד אכבדך מאד: ">יותר ממה שהיית נוטל לשעבר אני נותן לך:</text>
    </pasuk>
    <pasuk id="18">
      <text title="מלא ביתו כסף וזהב: ">למדנו שנפשו רחבה ומחמד ממון אחרים. אמר, ראוי לו ליתן לי כל כסף וזהב שלו, שהרי צריך לשכור חיילות רבות, ספק נוצח ספק אינו נוצח, ואני ודאי נוצח:</text>
      <text title="לא אוכל לעבור: ">על כרחו גלה שהוא ברשות אחרים, ונתנבא כאן שאינו יכול לבטל הברכות שנתברכו האבות מפי השכינה:</text>
    </pasuk>
    <pasuk id="19">
      <text title="גם אתם: ">פיו הכשילו, גם אתם סופכם לילך בפחי נפש כראשונים:</text>
      <text title="מה יסף: ">לא ישנה דבריו מברכה לקללה הלואי שלא יוסיף לברך, כאן נתנבא שעתיד להוסיף להם ברכות על ידו:</text>
    </pasuk>
    <pasuk id="20">
      <text title="אם לקרא לך: ">אם הקריאה שלך וסבור אתה ליטול עליה שכר, קום לך אתם:</text>
      <text title="ואך: ">על כרחך את הדבר אשר אדבר אליך אותו תעשה, ואעפ"כ וילך בלעם, אמר שמא אפתנו ויתרצה:</text>
    </pasuk>
    <pasuk id="21">
      <text title="ויחבש את אתנו: ">מכאן שהשנאה מקלקלת את השורה, שחבש הוא בעצמו. אמר הקב"ה רשע כבר קדמך אברהם אביהם, שנאמר (בראשית כב, ג) וישכם אברהם בבקר ויחבוש את חמורו:</text>
      <text title="עם שרי מואב: ">לבו כלבם שוה:</text>
    </pasuk>
    <pasuk id="22">
      <text title="כי הולך הוא: ">ראה שהדבר רע בעיני המקום ונתאוה לילך:</text>
      <text title="לשטן לו: ">מלאך של רחמים היה והיה רוצה למנעו מלחטוא, שלא יחטא ויאבד:</text>
      <text title="ושני נעריו עמו: ">מכאן לאדם חשוב היוצא לדרך יוליך עמו שני אנשים לשמשו וחוזרים ומשמשים זה את זה:</text>
    </pasuk>
    <pasuk id="23">
      <text title="ותרא האתון: ">והוא לא ראה, שנתן הקב"ה רשות לבהמה לראות יותר מן האדם, שמתוך שיש בו דעת תטרף דעתו כשיראה מזיקין:</text>
      <text title="וחרבו שלופה בידו: ">אמר רשע זה הניח כלי אומנותו, שכלי זיינן של אומות העולם בחרב, והוא בא עליהם בפיו, שהוא אומנות שלהם, אף אני אתפוש את שלו ואבוא עליו באומנותו. וכן היה סופו (במדבר לא, ח) ואת בלעם בן בעור הרגו בחרב:</text>
    </pasuk>
    <pasuk id="24">
      <text title="במשעול: ">כתרגומו בשביל. וכן (מ"א כ, י) אם ישפוק עפר שומרון לשעלים. עפר הנדבק בכפות הרגלים בהלוכן, וכן (ישעיה מ, יב) מי מדד בשעלו מים, ברגליו ובהלוכו:</text>
      <text title="גדר מזה וגדר מזה: ">סתם גדר של אבנים הוא:</text>
    </pasuk>
    <pasuk id="25">
      <text title="ותלחץ: ">היא עצמה:</text>
      <text title="ותלחץ: ">את אחרים את רגל בלעם:</text>
    </pasuk>
    <pasuk id="26">
      <text title="ויוסף מלאך ה' עבור: ">לעבור עוד לפניו להלוך להיות לפניו במקום אחר, כמו (בראשית לג, ג) והוא עבר לפניהם. ומדרש אגדה יש בתנחומא מה ראה לעמוד בשלשה מקומות, סימני אבות הראהו:</text>
    </pasuk>
    <pasuk id="28">
      <text title="זה שלש רגלים: ">רמז לו אתה מבקש לעקור אומה החוגגת שלש רגלים בשנה:</text>
    </pasuk>
    <pasuk id="29">
      <text title="התעללת: ">כתרגומו לשון גנאי ובזיון:</text>
      <text title="לו יש חרב בידי: ">גנות גדולה היה לו דבר זה בעיני השרים, זה הולך להרוג אומה שלמה בפיו, ולאתון זו צריך לכלי זיין:</text>
    </pasuk>
    <pasuk id="30">
      <text title="ההסכן הסכנתי: ">כתרגומו, וכן (איוב כב, ב) הלאל יסכן גבר. ורבותינו דרשו מקרא זה בגמרא אמרו ליה, מאי טעמא לא רכבת אסוסיא. אמר להון ברטיבא שדאי ליה וכו', כדאיתא במסכת עבודה זרה (ד ב):</text>
    </pasuk>
    <pasuk id="32">
      <text title="כי ירט הדרך לנגדי: ">רבותינו חכמי המשנה דרשוהו (שבת קה א) נוטריקון יראה ראתה, נטתה, בשביל שהדרך לנגדי, כלומר לקנאתי ולהקניטני. ולפי משמעו כי חרד הדרך לנגדי לשון רטט, כי ראיתי בעל הדרך שחרד ומיהר הדרך שהוא לכעסי ולהמראתי. ומקרא קצר הוא, כמו (ש"ב יג, לט) ותכל דוד. לישנא אחרינא ירט לשון רצון, וכן (איוב טז, יא) ועל ידי רשעים ירטני, מפייס ומנחם אותי על ידי רשעים, שאינן אלא מקניטים:</text>
    </pasuk>
    <pasuk id="33">
      <text title="אולי נטתה: ">כמו לולא, פעמים שאולי משמש בלשון לולא:</text>
      <text title="גם אתכה הרגתי: ">הרי זה מקרא מסורס, והוא כמו גם הרגתי אותך, כלומר לא העכבה בלבד קראתך על ידי, כי גם ההריגה:</text>
      <text title="ואותה החייתי: ">ועתה מפני שדברה והוכיחתך ולא יכולת לעמוד בתוכחתה, כמו שכתוב (פסוק ל) ויאמר לא. על כן הרגתיה, שלא יאמרו זו היא שסלקה את בלעם בתוכחתה ולא יכול להשיב, שחס המקום על כבוד הבריות, וכן (ויקרא כ, טו - טז) ואת הבהמה תהרוגו, וכן (שם) והרגת את האשה ואת הבהמה:</text>
    </pasuk>
    <pasuk id="34">
      <text title="כי לא ידעתי: ">גם זה גנותו, ועל כרחו הודה, שהוא היה משתבח שיודע דעת עליון, ופיו העיד לא ידעתי:</text>
      <text title="אם רע בעיניך אשובה לי: ">להתריס נגד המקום היא תשובה זו. אמר לו הוא בעצמו צוני ללכת, ואתה מלאך מבטל את דבריו, למוד הוא בכך, שאומר דבר ומלאך מחזירו, אמר לאברהם (בראשית כב, ב) קח נא את בנך וגו', וע"י מלאך בטל את דברו, אף אני אם רע בעיניך צריך אני לשוב:</text>
    </pasuk>
    <pasuk id="35">
      <text title="לך עם האנשים: ">בדרך שאדם רוצה לילך בה, מוליכין אותו. לך עם האנשים, כי חלקך עמהם וסופך להאבד מן העולם:</text>
      <text title="ואפס: ">על כרחך את הדבר אשר אדבר וגו':</text>
      <text title="עם שרי בלק: ">שמח לקללם כמותם:</text>
    </pasuk>
    <pasuk id="36">
      <text title="וישמע בלק: ">שלח שלוחים לבשרו:</text>
      <text title="אל עיר מואב: ">אל מטרפולין שלו, עיר החשובה שלו, לומר ראה מה אלו מבקשים לעקור:</text>
    </pasuk>
    <pasuk id="37">
      <text title="האמנם לא אוכל כבדך: ">נתנבא שסופו לצאת מעמו בקלון:</text>
    </pasuk>
    <pasuk id="39">
      <text title="קרית חצות: ">עיר מלאה שווקים אנשים ונשים וטף בחוצותיה, לומר ראה ורחם שלא יעקרו אלו:</text>
    </pasuk>
    <pasuk id="40">
      <text title="בקר וצאן: ">דבר מועט, בקר אחד וצאן אחד בלבד:</text>
    </pasuk>
    <pasuk id="41">
      <text title="במות בעל: ">כתרגומו לרמת דחלתיה, שם עבודה זרה:</text>
    </pasuk>
  </chapter>
  <chapter id="23">
    <pasuk id="3">
      <text title="אולי יקרה ה' לקראתי: ">אינו רגיל לדבר עמי ביום:</text>
      <text title="וילך שפי: ">כתרגומו יחידי, לשון שופי ושקט, שאין עמו אלא שתיקה:</text>
    </pasuk>
    <pasuk id="4">
      <text title="ויקר: ">לשון עראי, לשון גנאי, לשון טומאת קרי, כלומר בקושי ובבזיון, ולא היה נגלה עליו ביום אלא בשביל להראות חבתן של ישראל:</text>
      <text title="את שבעת המזבחת: ">שבעה מזבחות ערכתי אין כתיב כאן, אלא את שבעת המזבחות, אמר לפניו אבותיהם של אלו בנו לפניך שבעה מזבחות, ואני ערכתי כנגד כולן. אברהם בנה ארבעה (בראשית יב, ז) ויבן שם מזבח לה' הנראה אליו, (שם יב, ח) ויעתק משם ההרה וגו', (שם יג, יח) ויאהל אברהם וגו' ואחד בהר המוריה. ויצחק בנה אחד (שם כו, כה) ויבן שם מזבח וגו'. ויעקב בנה שתים; אחד בשכם ואחד בבית אל:</text>
      <text title="ואעל פר ואיל במזבח: ">ואברהם לא העלה אלא איל אחד:</text>
    </pasuk>
    <pasuk id="7">
      <text title="ארה לי יעקב ולכה זעמה ישראל: ">בשני שמותיהם אמר לו לקללם, שמא אחד מהם אינו מובהק:</text>
    </pasuk>
    <pasuk id="8">
      <text title="מה אקב לא קבה אל: ">כשהיו ראוים להתקלל לא נתקללו, כשהזכיר אביהם את עונם, כי באפם הרגו איש. לא קלל אלא אפם, שנאמר (בראשית מט, ז) ארור אפם. כשנכנס אביהם במרמה אצל אביו היה ראוי להתקלל, מה נאמר שם (שם כז, לג) גם ברוך יהיה. במברכים נאמר (דברים כז, יב) אלה יעמדו לברך את העם. במקללים לא נאמר ואלה יעמדו לקלל את העם, אלא על הקללה, לא רצה להזכיר עליהם שם קללה:</text>
      <text title="לא זעם ה': ">אני אין כחי אלא שאני יודע לכוין השעה שהקב"ה כועס בה, והוא לא כעס כל הימים הללו שבאתי אליך, וזהו שנאמר (מיכה ו, ה) עמי זכר נא מה יעץ וגו' ומה ענה אותו בלעם וגו' למען דעת צדקות ה':</text>
    </pasuk>
    <pasuk id="9">
      <text title="כי מראש צרים אראנו: ">אני מסתכל בראשיתם ובתחלת שרשיהם, ואני רואה אותם מיוסדים וחזקים כצורים וגבעות הללו ע"י אבות ואמהות:</text>
      <text title="הן עם לבדד ישכון: ">הוא אשר זכו לו אבותיו לשכון בדד, כתרגומו:</text>
      <text title="ובגוים לא יתחשב: ">כתרגומו, לא יהיו נעשין כלה עם שאר האומות, שנאמר (ירמיה ל, יא) כי אעשה כלה בכל הגוים וגו' אינן נמנין עם השאר. דבר אחר כשהן שמחין אין אומה שמחה עמהם, שנאמר (דברים לב, יב) ה' בדד ינחנו. וכשהאומות בטובה, הם אוכלין עם כל אחד ואחד ואין עולה להם מן החשבון, וזהו, ובגוים לא יתחשב:</text>
    </pasuk>
    <pasuk id="10">
      <text title="מי מנה עפר יעקב וגו': ">כתרגומו, דעדקיא דבית יעקב וכו' מארבע משרייתא, מארבע דגלים. דבר אחר עפר יעקב אין חשבון במצות שהם מקיימין בעפר (דברים כב, י) לא תחרוש בשור ובחמור, (ויקרא יט, יט) לא תזרע כלאים, אפר פרה, ועפר סוטה וכיוצא בהם:</text>
      <text title="ומספר את רבע ישראל: ">רביעותיהן, זרע היוצא מן התשמיש שלהם:</text>
      <text title="תמת נפשי מות ישרים: ">שבהם:</text>
    </pasuk>
    <pasuk id="13">
      <text title="וקבנו לי: ">לשון צווי, קללהו לי:</text>
    </pasuk>
    <pasuk id="14">
      <text title="שדה צופים: ">מקום גבוה היה ששם הצופה עומד לשמור אם יבא חיל על העיר:</text>
      <text title="ראש הפסגה: ">בלעם לא היה קוסם כבלק, ראה בלק שעתידה פרצה להפרץ בישראל משם ששם מת משה. כסבור ששם תחול עליהם הקללה, וזו היא הפרצה שאני רואה:</text>
    </pasuk>
    <pasuk id="15">
      <text title="אקרה כה: ">מאת הקב"ה:</text>
      <text title="אקרה: ">לשון אתפעל:</text>
    </pasuk>
    <pasuk id="16">
      <text title="וישם דבר בפיו: ">ומה היא השימה הזאת, ומה חסר המקרא באמרו שוב אל בלק וכה תדבר, אלא כשהיה שומע שאינו נרשה לקלל, אמר מה אני חוזר אצל בלק לצערו. ונתן לו הקב"ה רסן וחכה בפיו כאדם הפוקס בהמה בחכה להוליכה אל אשר ירצה. אמר לו על כרחך תשוב אל בלק:</text>
    </pasuk>
    <pasuk id="17">
      <text title="ושרי מואב אתו: ">ולמעלה הוא אומר וכל שרי מואב, כיון שראו שאין בו תקוה הלכו להם מקצתם, ולא נשארו אלא מקצתם:</text>
      <text title="מה דבר ה': ">לשון צחוק הוא זה, כלומר אינך ברשותך:</text>
    </pasuk>
    <pasuk id="18">
      <text title="קום בלק: ">כיון שראהו מצחק בו, נתכוון לצערו עמוד על רגליך, אינך רשאי לישב ואני שלוח אליך בשליחותו של מקום:</text>
      <text title="בנו צפר: ">לשון מקרא הוא זה, כמו (תהלים קד, כ) חיתו יער, (בראשית א, כד) וחיתו ארץ, (תהלים קיד, ח) למעינו מים:</text>
    </pasuk>
    <pasuk id="19">
      <text title="לא איש אל וגו': ">כבר נשבע להם להביאם ולהורישם ארץ שבעה אומות, ואתה סבור להמיתם במדבר:</text>
      <text title="ההוא אמר וגו': ">בלשון תימה, ותרגומו תייבין ומתמלכין, חוזרים ונמלכין לחזור בהם:</text>
    </pasuk>
    <pasuk id="20">
      <text title="הנה ברך לקחתי: ">אתה שואלני מה דבר ה', קבלתי ממנו לברך אותם:</text>
      <text title="וברך ולא אשיבנה: ">הוא ברך אותם ואני לא אשיב את ברכתו:</text>
      <text title="וברך: ">כמו וברך וכן הוא גזרת רי"ש, כמו (תהלים עד יח) אויב חרף, כמו חרף, וכן (שם י ג) ובוצע ברך, המהלל ומברך את הגוזל ואומר, אל תירא כי לא תענש, שלום יהיה לך, מרגיז הוא לקב"ה. ואין לומר ברך שם דבר, שאם כן היה נקוד בפתח קטן וטעמו למעלה, אבל לפי שהוא לשון פעל הוא נקוד קמץ, וטעמו למטה:</text>
    </pasuk>
    <pasuk id="21">
      <text title="לא הביט און ביעקב וגו': ">כתרגומו. דבר אחר אחרי פשוטו הוא נדרש מדרש נאה. לא הביט הקב"ה און שביעקב, כשהן עוברין על דבריו אינו מדקדק אחריהם להתבונן באוניות שלהם ובעמלן שהן עוברין על דתו:</text>
      <text title="עמל: ">לשון עבירה, כמו והרה עמל (תהלים ז טו), כי אתה עמל וכעס תביט (שם י יד) לפי שהעבירה היא עמל לפני המקום:</text>
      <text title="ה' אלהיו עמו: ">אפילו מכעיסין וממרים לפניו אינו זז מתוכן:</text>
      <text title="ותרועת מלך בו: ">לשון חבה ורעות כמו רעה דוד (שמואל ב' טו לז) אוהב דוד, ויתנה למרעהו (שופטים טו, ו) וכן תרגם אונקלוס ושכינת מלכהון ביניהון:</text>
    </pasuk>
    <pasuk id="22">
      <text title="אל מוציאם ממצרים: ">אתה אמרת הנה עם יצא ממצרים, לא יצא מעצמו אלא הא-להים הוציאם:</text>
      <text title="כתועפות ראם לו: ">כתוקף רום וגובה שלו, וכן וכסף תועפות (איוב כב כה), לשון מעוז המה, ואומר אני שהוא לשון ועוף יעופף (בראשית א כ), המעופף ברום וגובה ותוקף רב הוא זה ותועפות ראם עפיפות גובה. דבר אחר תועפות ראם תוקף ראמים, ואמרו רבותינו אלו השדים:</text>
    </pasuk>
    <pasuk id="23">
      <text title="כי לא נחש ביעקב: ">כי ראוים הם לברכה שאין בהם מנחשים וקוסמים:</text>
      <text title="כעת יאמר ליעקב וגו': ">עוד עתיד להיות עת כעת הזאת אשר תגלה חבתן לעין כל שהן יושבין לפניו ולמדים תורה מפיו ומחיצתן לפנים ממלאכי השרת, והם ישאלו להם מה פעל אל, וזהו שנאמר והיו עיניך רואות את מוריך (ישעיה ל כ). דבר אחר יאמר ליעקב אינו לשון עתיד, אלא לשון הוה, אינן צריכין למנחש וקוסם כי בכל עת שצריך להאמר ליעקב ולישראל מה פעל הקב"ה ומה גזרותיו במרום, אינן מנחשים וקוסמים אלא נאמר להם על פי נביאיהם מה היא גזרת המקום, או אורים ותומים מגידים להם, ואונקלוס לא תרגם כן:</text>
    </pasuk>
    <pasuk id="24">
      <text title="הן עם כלביא יקום וגו': ">כשהן עומדים משנתם שחרית, הן מתגברין כלביא וכארי לחטוף את המצות, ללבוש טלית לקרוא את שמע ולהניח תפילין:</text>
      <text title="לא ישכב: ">בלילה על מטתו עד שהוא אוכל ומחבל כל מזיק הבא לטרפו. כיצד, קורא את שמע על מטתו ומפקיד רוחו ביד המקום, בא מחנה וגייס להזיקם, הקב"ה שומרם ונלחם מלחמותם ומפילם חללים. דבר אחר הן עם כלביא יקום וגו'. כתרגומו:</text>
      <text title="ודם חללים ישתה: ">נתנבא שאין משה מת עד שיפיל מלכי מדין חללים ויהרג הוא עמהם, שנאמר ואת בלעם בן בעור הקוסם הרגו בני ישראל בחרב על חלליהם (יהושע יג כב):</text>
    </pasuk>
    <pasuk id="25">
      <text title="גם קב לא תקבנו: ">גם ראשון מוסיף על גם השני, וגם השני על גם ראשון, וכן גם לי גם לך לא יהיה (מלכים א' ג כו), וכן גם בחור גם בתולה (דברים לב כה):</text>
    </pasuk>
    <pasuk id="27">
      <text title="וקבותו לי: ">אין זה לשון צווי, כמו וקבנו, אלא לשון עתיד, אולי יישר בעיניו ותקבנו לי משם, מלדי"רש מי"י בלע"ז (תקלל אותו):</text>
    </pasuk>
    <pasuk id="28">
      <text title="ראש הפעור: ">קוסם היה בלק וראה שהן עתידין ללקות על ידי פעור ולא היה יודע במה, אמר שמא הקללה תחול עליהם משם, וכן כל החוזים בכוכבים רואים ואינם יודעים מה רואים:</text>
    </pasuk>
  </chapter>
  <chapter id="24">
    <pasuk id="1">
      <text title="וירא בלעם כי טוב וגו': ">אמר איני צריך לבדוק בהקב"ה כי לא יחפוץ לקללם:</text>
      <text title="ולא הלך כפעם בפעם: ">כאשר עשה שתי פעמים:</text>
      <text title="לקראת נחשים: ">לנחש אולי יקרה ה' לקראתו כרצונו, אמר רוצה ואינו רוצה לקללם, אזכיר עונותיהם והקללה על הזכרת העבירה תחול:</text>
      <text title="וישת אל המדבר פניו: ">כתרגומו:</text>
    </pasuk>
    <pasuk id="2">
      <text title="וישא בלעם את עיניו: ">בקש להכניס בהם עין רעה, והרי יש לך שלש מדותיו עין רעה ורוח גבוהה ונפש רחבה האמורים למעלה:</text>
      <text title="שוכן לשבטיו: ">ראה כל שבט ושבט שוכן לעצמו ואינן מעורבין, ראה שאין פתחיהם מכוונין זה כנגד זה, שלא יציץ לתוך אהל חבירו:</text>
      <text title="ותהי עליו רוח א-להים: ">עלה בלבו שלא יקללם:</text>
    </pasuk>
    <pasuk id="3">
      <text title="בנו בעור: ">כמו למעינו מים (תהלים קיד ח). ומדרש אגדה שניהם היו גדולים מאבותיהם, בלק בנו צפור, אביו בנו הוא במלכות, ובלעם גדול מאביו בנביאות, מנה בן פרס היה:</text>
      <text title="שתם העין: ">עינו נקורה ומוצאת לחוץ וחור שלה נראה פתוח, ולשון משנה הוא כדי שישתום ויסתום ויגוב (ע"ז סט א). ורבותינו אמרו לפי שאמר ומספר את רובע ישראל, שהקב"ה יושב ומונה רביעיותיהן של ישראל מתי תבא טפה שנולד הצדיק ממנה, אמר בלבו מי שהוא קדוש ומשרתיו קדושים יסתכל בדברים הללו, ועל דבר זה נסמת עינו של בלעם. ויש מפרשים שתום העין פתוח העין, כמו שתרגם אונקלוס, ועל שאמר שתום העין, ולא אמר שתום העינים, למדנו שסומא באחת מעיניו היה:</text>
    </pasuk>
    <pasuk id="4">
      <text title="נופל וגלוי עינים: ">פשוטו כתרגומו, שאין נראה עליו אלא בלילה כשהוא שוכב. ומדרשו כשהיה נגלה עליו לא היה בו כח לעמוד על רגליו ונופל על פניו, לפי שהיה ערל ומאוס להיות נגלה עליו בקומה זקופה לפניו:</text>
    </pasuk>
    <pasuk id="5">
      <text title="מה טובו אהליך: ">על שראה פתחיהם שאינן מכוונין זה מול זה:</text>
      <text title="משכנותיך: ">חניותיך, כתרגומו. דבר אחר מה טובו אהליך. מה טובו אהל שילה ובית עולמים בישובן שמקריבין בהן קרבנות לכפר עליהם:</text>
      <text title="משכנותיך: ">אף כשהן חרבין, לפי שהן משכון עליכם, וחורבנן כפרה על הנפשות, שנאמר כלה ה' את חמתו (איכה ד יא), ובמה כלה, ויצת אש בציון:</text>
    </pasuk>
    <pasuk id="6">
      <text title="כנחלים נטיו: ">שנארכו ונמשכו לנטות למרחוק, אמרו רבותינו מברכותיו של אותו רשע אנו למדים מה היה בלבו לקללם כשאמר (פסוק א) וישת אל המדבר פניו, וכשהפך המקום את פיו ברכם מעין אותן קללות שבקש לומר כו', כדאיתא בחלק (סנהדרין קה א):</text>
      <text title="כאהלים: ">כתרגומו, לשון מור ואהלות (תהלים מה ט):</text>
      <text title="נטע ה': ">בגן עדן. לשון אחר כאהלים נטע ה', כשמים המתוחין כאהל:</text>
      <text title="נטע ה': ">לשון נטיעה מצינו באהלים, שנאמר ויטע אהלי אפדנו (דניאל יא מה):</text>
    </pasuk>
    <pasuk id="7">
      <text title="מדליו: ">מבארותיו. ופירושו כתרגומו:</text>
      <text title="וזרעו במים רבים: ">לשון הצלחה הוא זה, כזרע הזרוע על פני המים:</text>
      <text title="וירם מאגג מלכו: ">מלך ראשון שלהם יכבוש את אגג מלך עמלק:</text>
      <text title="ותנשא מלכותו: ">של יעקב יותר ויותר, שיבא אחריו דוד ושלמה:</text>
    </pasuk>
    <pasuk id="8">
      <text title="אל מוציאו ממצרים: ">מי גורם להם הגדולה הזאת, אל המוציאם ממצרים, בתוקף ורום שלו יאכל את הגוים שהם צריו:</text>
      <text title="ועצמותיהם: ">של צרים:</text>
      <text title="יגרם: ">מנחם פתר בו לשון שבירה, וכן לא גרמו לבקר (צפניה ג ג), וכן את חרשיה תגרמי (יחזקאל כג לד), ואני אומר לשון עצם הוא שמגרר הבשר בשניו מסביב והמוח שבפנים, ומעמיד העצם על ערמימותה:</text>
      <text title="וחציו ימחץ: ">אונקלוס תרגם חציו של צרים, חלוקה שלהם כמו (בראשית מט כג) בעלי חצים, מרי פלוגתא, וכן ימחץ, לשון ומחצה וחלפה רקתו (שופטים ה כו), שיחצו את ארצם. ויש לפתור לשון חצים ממש, חציו של הקב"ה ימחץ בדמם של צרים, יטבול ויצטבע בדמם, כמו למען תמחץ רגלך בדם (תהלים סח כד) ואינו זז מלשון מכה, כמו מחצתי, שהצבוע בדם נראה כאילו מחוץ ונגוע:</text>
    </pasuk>
    <pasuk id="9">
      <text title="כרע שכב כארי: ">כתרגומו, יתישבו בארצם בכח וגבורה:</text>
    </pasuk>
    <pasuk id="10">
      <text title="ויספוק: ">הכה זו על זו:</text>
    </pasuk>
    <pasuk id="13">
      <text title="לעבור את פי ה': ">כאן לא נאמר אלהי, כמו שנאמר בראשונה, לפי שידע שנבאש בהקב"ה ונטרד:</text>
    </pasuk>
    <pasuk id="14">
      <text title="הולך לעמי: ">מעתה הריני כשאר עמי, שנסתלק הקב"ה מעליו:</text>
      <text title="לכה איעצך: ">מה לך לעשות. ומה היא העצה, אלהיהם של אלו שונא זמה הוא כו', כדאיתא בחלק (סנהדרין קו א) תדע שבלעם השיא עצה זו להכשילם בזמה, שהרי נאמר הן הנה היו לבני ישראל בדבר בלעם (לקמן לא, טז):</text>
      <text title="אשר יעשה העם הזה לעמך: ">מקרא קצר הוא זה, איעצך להכשילם, ואומר לך מה שהן עתידין להרע למואב באחרית הימים:</text>
    </pasuk>
    <pasuk id="16">
      <text title="ויודע דעת עליון: ">לכוין השעה שכועס בה:</text>
    </pasuk>
    <pasuk id="17">
      <text title="אראנו: ">רואה אני שבחו של יעקב וגדולתן, אך לא עתה היא, אלא לאחר זמן:</text>
      <text title="דרך כוכב: ">כתרגומו, לשון דרך קשתו (איכה ב ד), שהכוכב עובר כחץ, ובלע"ז דישטנ"ט (מזנק) כלומר יקום משל:</text>
      <text title="וקם שבט: ">מלך רודה ומושל:</text>
      <text title="ומחץ פאתי מואב: ">התרגום מפרש קוצר העברי ויקטול וכו':</text>
      <text title="ומחץ פאתי מואב: ">זה דוד, שנאמר בו השכב אותם ארצה וימדד שני חבלים להמית וגו' (שמואל ב' ח ב):</text>
      <text title="וקרקר: ">לשון קורה כמו אני קרתי (מלכים ב' יט כד) מקבת בור נקרתם (ישעיה נא א) יקרוה עורבי נחל (משלי ל יז) פורי"יר בלע"ז (לנקב):</text>
    </pasuk>
    <pasuk id="18">
      <text title="והיה ירשה שעיר אויביו: ">ישראל:</text>
    </pasuk>
    <pasuk id="19">
      <text title="וירד מיעקב: ">ועוד יהיה מושל אחר מיעקב:</text>
      <text title="והאביד שריד מעיר: ">מעיר החשובה של אדום והיא רומי, ועל מלך המשיח אומר כן, שנאמר בו וירד מים עד ים (תהלים עב ח) ולא יהיה שריד לבית עשו (עובדיה א, יח):</text>
    </pasuk>
    <pasuk id="20">
      <text title="וירא את עמלק: ">נסתכל בפורענותו של עמלק:</text>
      <text title="ראשית גוים עמלק: ">הוא קדם את כלם להלחם בישראל, וכך תרגם אונקלוס ואחריתו ליאבד בידם, שנאמר תמחה את זכר עמלק (דברים כה יט):</text>
    </pasuk>
    <pasuk id="21">
      <text title="וירא את הקיני: ">לפי שהיה קיני תקוע אצל עמלק, כענין שנאמר ויאמר שאול אל הקיני וגו' (שמואל א' טו, ו) הזכירו אחר עמלק, נסתכל בגדולתן של בני יתרו שנאמר בהם תרעתים שמעתים שוכתים (דברי הימים א' ב נה):</text>
      <text title="איתן מושבך: ">תמה אני מהיכן זכית לכך הלא אתה עמי היית בעצת הבה נתחכמה לו (שמות א י), ועתה נתישבת באיתן ומעוז של ישראל:</text>
    </pasuk>
    <pasuk id="22">
      <text title="כי אם יהיה לבער קין וגו': ">אשריך שנתקעת לתוקף זה שאינך נטרד עוד מן העולם, כי אף אם אתה עתיד לגלות עם עשרת השבטים ותהיה לבער ממקום שנתישבת שם, מה בכך:</text>
      <text title="עד מה אשור תשבך: ">עד היכן הוא מגלה אותך, שמא לחלח וחבור, אין זה טרוד מן העולם, אלא טלטול ממקום למקום ותשוב עם שאר הגליות:</text>
    </pasuk>
    <pasuk id="23">
      <text title="וישא משלו וגו': ">כיון שהזכיר את שביית אשור אמר</text>
      <text title="אוי מי יחיה משומו אל : ">מי יכול להחיות את עצמו משומו את אלה שלא ישים עליו הגוזר את אלה, שיעמוד סנחריב ויבלבל את כל האומות, ועוד יבואו צים מיד כתים ויעברו כתיים שהן רומיים בבירניות גדולות על אשור:</text>
    </pasuk>
    <pasuk id="24">
      <text title="וענו אשור וענו עבר: ">וענו אותם שבעבר הנהר:</text>
      <text title="וגם הוא עדי אובד: ">וכן פירש דניאל עד די קטילת חיותא והובד גשמה (דניאל ז יא):</text>
      <text title="וצים: ">ספינות גדולות, כדכתיב וצי אדיר (ישעיה לג כא) תרגומו ובורני רבתא:</text>
    </pasuk>
  </chapter>
  <chapter id="25">
    <pasuk id="1">
      <text title="בשטים: ">כך שמה:</text>
      <text title="לזנות אל בנות מואב: ">על ידי עצת בלעם כדאיתא בחלק:</text>
    </pasuk>
    <pasuk id="2">
      <text title="וישתחוו לאלהיהן: ">כשתקף יצרו עליו ואומר לה השמעי לי, והיא מוציאה לו דמות פעור מחיקה ואומרת לו השתחוה לזה:</text>
    </pasuk>
    <pasuk id="3">
      <text title="פעור: ">על שם שפוערין לפניו פי הטבעת ומוציאין רעי, וזו היא עבודתו:</text>
      <text title="ויחר אף ה' בישראל: ">שלח בהם מגפה:</text>
    </pasuk>
    <pasuk id="4">
      <text title="קח את כל ראשי העם: ">לשפוט את העובדים לפעור:</text>
      <text title="והוקע אותם: ">את העובדים:</text>
      <text title="והוקע: ">היא תליה, כמו שמצינו בבני שאול והוקענום לה' (שמואל ב' כא ו) ושם תליה מפורשת בעבודה זרה בסקילה, וכל הנסקלין נתלין:</text>
      <text title="נגד השמש: ">לעין כל. ומדרש אגדה השמש מודיע את החוטאים, הענן נקפל מכנגדו והחמה זורחת עליו:</text>
    </pasuk>
    <pasuk id="5">
      <text title="הרגו איש אנשיו: ">כל אחד ואחד מדייני ישראל היה הורג שנים, ודייני ישראל שמונה רבוא ושמונת אלפים, כדאיתא בסנהדרין (יח א):</text>
    </pasuk>
    <pasuk id="6">
      <text title="והנה איש מבני ישראל בא: ">נתקבצו שבטו של שמעון אצל זמרי שהיה נשיא שלהם, אמרו לו אנו נדונין במיתה ואתה יושב וכו', כדאיתא באלו הן הנשרפין (סנהדרין דף פב א):</text>
      <text title="את המדינית: ">כזבי בת צור:</text>
      <text title="לעיני משה: ">אמרו לו משה, זו אסורה או מותרת, אם תאמר אסורה, בת יתרו מי התירה לך וכו', כדאיתא התם:</text>
      <text title="והמה בוכים: ">נתעלמה ממנו הלכה כל הבועל ארמית קנאים פוגעים בו געו כלם בבכיה. בעגל עמד משה כנגש ששים רבוא, שנאמר (שמות לב כ) ויטחן עד אשר דק וגו' וכאן רפו ידיו, אלא כדי שיבא פינחס ויטול את הראוי לו:</text>
    </pasuk>
    <pasuk id="7">
      <text title="וירא פינחס: ">ראה מעשה ונזכר הלכה, אמר לו למשה מקובלני ממך הבועל ארמית קנאין פוגעין בו, אמר לו קריינא דאגרתא איהו ליהוי פרוונקא, מיד ויקח רומח בידו וגו':</text>
    </pasuk>
    <pasuk id="8">
      <text title="אל הקבה: ">אל האהל:</text>
      <text title="אל קבתה: ">[אל הקיבה] כמו הלחיים והקיבה כיון בתוך זכרות של זמרי ונקבות שלה, וראו כלם שלא לחנם הרגם, והרבה נסים נעשו לו כו', כדאיתא התם (סנהדרין פב ב):</text>
    </pasuk>
    <pasuk id="11">
      <text title="פינחס בן אלעזר בן אהרן הכהן: ">לפי שהיו השבטים מבזים אותו, הראיתם בן פוטי זה שפיטם אבי אמו עגלים לעבודה זרה והרג נשיא שבט מישראל, לפיכך בא הכתוב ויחסו אחר אהרן:</text>
      <text title="בקנאו את קנאתי: ">בנקמו את נקמתי, בקצפו את הקצף שהיה לי לקצוף. כל לשון קנאה הוא המתחרה לנקום נקמת דבר, אנפרימנ"ט בלע"ז [חמה]:</text>
    </pasuk>
    <pasuk id="12">
      <text title="את בריתי שלום: ">שתהא לו לברית שלום, כאדם המחזיק טובה וחנות למי שעושה עמו טובה, אף כאן פירש לו הקב"ה שלומותיו:</text>
    </pasuk>
    <pasuk id="13">
      <text title="והיתה לו: ">בריתי זאת:</text>
      <text title="ברית כהנת עולם: ">שאע"פ שכבר נתנה כהונה לזרעו של אהרן, לא נתנה אלא לאהרן ולבניו, שנמשחו עמו ולתולדותיהם שיולידו אחר המשחתן, אבל פינחס שנולד קודם לכן ולא נמשח, לא בא לכלל כהונה עד כאן. וכן שנינו בזבחים (קא ב) לא נתכהן פינחס עד שהרגו לזמרי:</text>
      <text title="לאלהיו: ">בשביל אלהיו, כמו (במדבר יא, כט) המקנא אתה לי, (זכריה ח ב) וקנאתי לציון, בשביל ציון:</text>
    </pasuk>
    <pasuk id="14">
      <text title="ושם איש ישראל וגו': ">במקום שייחס את הצדיק לשבח ייחס את הרשע לגנאי:</text>
      <text title="נשיא בית אב לשמעני: ">לאחד מחמשת בתי אבות שהיו לשבט שמעון. דבר אחר להודיע שבחו של פינחס, שאע"פ שזה היה נשיא, לא מנע את עצמו מלקנא לחילול השם, לכך הודיעך הכתוב מי הוא המוכה:</text>
    </pasuk>
    <pasuk id="15">
      <text title="ושם האשה המכה וגו': ">להודיעך שנאתם של מדינים שהפקירו בת מלך לזנות, כדי להחטיא את ישראל:</text>
      <text title="ראש אומות: ">אחד מחמשת (במדבר לא ח) מלכי מדין את אוי ואת רקם ואת צור וגו', והוא היה חשוב מכולם, שנאמר ראש אמות, ולפי שנהג בזיון בעצמו להפקיר בתו מנאו שלישי:</text>
      <text title="בית אב: ">חמשה בתי אבות היו למדין עיפה ועפר וחנוך ואבידע ואלדעה, וזה היה מלך לאחד מהם:</text>
    </pasuk>
    <pasuk id="17">
      <text title="צרור: ">כמו זכור, שמור, לשון הווה. עליכם לאייב אותם:</text>
    </pasuk>
    <pasuk id="18">
      <text title="כי צוררים הם לכם וגו' על דבר פעור: ">שהפקירו בנותיהם לזנות, כדי להטעותכם אחר פעור. ואת מואב לא צוה להשמיד, מפני רות שהיתה עתידה לצאת מהם, כדאמרינן בבבא קמא (לח ב):</text>
    </pasuk>
  </chapter>
  <chapter id="26">
    <pasuk id="1">
      <text title="ויהי אחרי המגפה וגו': ">משל לרועה שנכנסו זאבים לתוך עדרו והרגו בהן והוא מונה אותן לידע מנין הנותרות. דבר אחר כשיצאו ממצרים ונמסרו למשה, נמסר לו במנין, עכשיו שקרב למות ולהחזיר צאנו, מחזירם במנין:</text>
    </pasuk>
    <pasuk id="2">
      <text title="לבית אבתם: ">על שבט האב יתיחסו, ולא אחר האם:</text>
    </pasuk>
    <pasuk id="3">
      <text title="וידבר משה ואלעזר הכהן אתם: ">דברו עמם על זאת שצוה המקום למנותם:</text>
      <text title="לאמר: ">אמרו להם צריכים אתם להמנות:</text>
    </pasuk>
    <pasuk id="4">
      <text title="מבן עשרים שנה ומעלה כאשר צוה וגו': ">שיהא מנינם מבן עשרים שנה ומעלה, שנאמר (שמות ל יג) כל העובר על הפקודים וגו':</text>
    </pasuk>
    <pasuk id="5">
      <text title="משפחת החנכי: ">לפי שהיו האומות מבזין אותם ואומרים מה אלו מתיחסין על שבטיהם, סבורין הם שלא שלטו המצריים באמותיהם, אם בגופם היו מושלים קל וחומר בנשותיהם, לפיכך הטיל הקב"ה שמו עליהם, ה"א מצד זה ויו"ד מצד זה, לומר, מעיד אני עליהם שהם בני אבותיהם. וזהו הוא שמפורש ע"י דוד (תהלים קכב ד) שבטי יה עדות לישראל. השם הזה מעיד עליהם לשבטיהם, לפיכך בכולם כתיב החנכי הפלואי, אבל בימנה לא הוצרך לומר משפחת הימני, לפי שהשם קבוע בו יו"ד בראש וה"א בסוף:</text>
    </pasuk>
    <pasuk id="9">
      <text title="אשר הצו: ">את ישראל על משה:</text>
      <text title="בהצתם: ">את העם על ה':</text>
      <text title="הצו: ">השיאו את ישראל לריב על משה, לשון הפעילו:</text>
    </pasuk>
    <pasuk id="10">
      <text title="ויהיו לנס: ">לאות ולזכרון (במדבר יז ה) למען אשר לא יקרב איש זר, לחלוק עוד על הכהונה:</text>
    </pasuk>
    <pasuk id="11">
      <text title="ובני קרח לא מתו: ">הם היו בעצה תחלה, ובשעת המחלוקת הרהרו תשובה בלבם, לפיכך נתבצר להם מקום גבוה בגיהנם וישבו שם:</text>
    </pasuk>
    <pasuk id="13">
      <text title="לזרח: ">הוא צוחר, לשון צוהר. אבל משפחת אהד בטלה, וכן חמשה משבט בנימין, שהרי בעשרה בנים ירד למצרים וכאן לא מנה אלא חמשה, וכן אצבון לגד, הרי שבע משפחות. ומצאתי בגמ' ירושלמית, שכשמת אהרן נסתלקו ענני כבוד ובאו הכנענים להלחם בישראל ונתנו לב לחזור למצרים וחזרו לאחוריהם ח' מסעות מהר ההר למוסרה, שנאמר (דברים י, ו) ובני ישראל נסעו מבארות בני יעקן מוסרה שם מת אהרן, והלא בהר ההר מת, וממוסרה עד הר ההר שמונה מסעות יש למפרע, אלא שחזרו לאחוריהם ורדפו בני לוי אחריהם להחזירם, והרגו מהם שבע משפחות, ומבני לוי נפלו ארבע משפחות משפחת שמעי ועזיאלי, ומבני יצהר לא נמנו כאן אלא משפחת הקרחי, והרביעית לא ידעתי מה היא. ורבי תנחומא דרש שמתו במגפה בדבר בלעם, אבל לפי החסרון שחסר משבט שמעון במנין זה ממנין הראשון שבמדבר סיני, נראה שכל כ"ד אלף נפלו משבטו של שמעון:</text>
    </pasuk>
    <pasuk id="16">
      <text title="לאזני: ">אומר אני שזו משפחת אצבון, ואיני יודע למה לא נקראת משפחתו על שמו:</text>
    </pasuk>
    <pasuk id="24">
      <text title="לישוב: ">הוא יוב האמור ביורדי מצרים, כי כל המשפחות נקראו על שם יורדי מצרים. והנולדין משם והלאה לא נקראו המשפחות על שמם, חוץ ממשפחות אפרים ומנשה שנולדו כולם במצרים, וארד ונעמן בני בלע בן בנימין. ומצאתי ביסודו של רבי משה הדרשן שירדה אמן למצרים כשהיתה מעוברת מהם, לכך נחלקו למשפחות, כחצרון וחמול, שהיו בני בנים ליהודה, וחבר ומלכיאל שהיו בני בנים של אשר. ואם אגדה היא הרי טוב, ואם לאו, אומר אני, שהיו לבלע בני בנים הרבה, ומשנים הללו ארד ונעמן יצאה מכל אחד משפחה רבה ונקראו תולדות שאר הבנים על שם בלע, ותולדות השנים הללו נקראו על שמם. וכן אני אומר בבני מכיר, שנחלקו לשתי משפחות, אחת נקראת על שמו ואחת נקראת על שם גלעד בנו. חמש משפחות חסרו מבניו של בנימין, כאן נתקיימה מקצת נבואת אמו שקראתו בן אוני, בן אנינותי ובפלגש בגבעה נתקיימה כולה. זו מצאתי ביסודו של ר' משה הדרשן:</text>
    </pasuk>
    <pasuk id="36">
      <text title="ואלה בני שותלח וגו': ">שאר בני שותלח נקראו תולדותיהם על שם שותלח. ומערן יצאה משפחה רבה ונקראת על שמו. ונחשבו בני שותלח לשתי משפחות. צא וחשוב ותמצא בפרשה זו חמשים ושבע משפחות, ומבני לוי שמונה, הרי ששים וחמש, וזהו שנאמר (דברים ז ז) כי אתם המעט וגו', ה"א מעט, חמשה אתם חסרים ממשפחות כל העמים, שהן שבעים, אף זה הבנתי מיסודו של ר' משה הדרשן. אך הוצרכתי לפחות ולהוסיף בדבריו:</text>
    </pasuk>
    <pasuk id="38">
      <text title="לאחירם: ">היא אחי שירד למצרים, ולפי שנקרא על שם יוסף שהיה אחיו ורם ממנו נקרא אחירם:</text>
    </pasuk>
    <pasuk id="39">
      <text title="לשפופם: ">הוא מופים, על שהיה יוסף שפוף בין האומות:</text>
    </pasuk>
    <pasuk id="42">
      <text title="לשוחם: ">הוא חושים:</text>
    </pasuk>
    <pasuk id="46">
      <text title="ושם בת אשר שרח: ">לפי שהיתה קיימת בחיים מנאה כאן:</text>
    </pasuk>
    <pasuk id="53">
      <text title="לאלה תחלק הארץ: ">ולא לפחותים מבן עשרים, אף על פי שבאו לכלל עשרים בטרם חלוק הארץ, שהרי שבע שנים כבשו ושבע חלקו, לא נטלו חלק בארץ אלא אלו שש מאות אלף ואלף, ואם היה לאחד מהם ששה בנים, לא נטלו אלא חלק אביהם לבדו:</text>
    </pasuk>
    <pasuk id="54">
      <text title="לרב תרבה נחלתו: ">לשבט שהיה מרובה באוכלוסין נתנו חלק רב, ואף על פי שלא היו החלקים שוים, שהרי הכל לפי רבוי השבט חלקו החלקים, לא עשו אלא ע"י גורל, והגורל היה על פי רוח הקודש, כמו שמפורש בבבא בתרא (קכב א) אלעזר הכהן היה מלובש באורים ותומים, ואומר ברוח הקדש אם שבט פלוני עולה, תחום פלוני עולה עמו. והשבטים היו כתובים בי"ב פתקין, וי"ב גבולים בי"ב פתקין, ובללום בקלפי והנשיא מכניס ידו לתוכה ונוטל שני פתקין, עולה בידו פתק של שם שבטו, ופתק של גבול המפורש לו, והגורל עצמו היה צווח ואומר אני הגורל עליתי לגבול פלוני, לשבט פלוני, שנאמר על פי הגורל, ולא נתחלקה הארץ במדה, לפי שיש גבול משובח מחברו, אלא בשומא, בית כור רע כנגד בית סאה טוב, הכל לפי הדמים:</text>
    </pasuk>
    <pasuk id="55">
      <text title="לשמות מטות אבותם: ">אלו יוצאי מצרים. שינה הכתוב נחלה זו מכל הנחלות שבתורה, שכל הנחלות החיים יורשים את המתים וכאן מתים יורשים את החיים. כיצד, שני אחים מיוצאי מצרים, שהיו להם בנים בבאי הארץ, לזה אחד ולזה שלשה, האחד נטל חלק אחד, והשלשה נטלו שלשה, שנאמר לאלה תחלק הארץ, חזרה נחלתן אצל אבי אביהן וחלקו הכל בשוה. וזהו שנאמר לשמות מטות אבותם ינחלו. שאחר שנטלו הבנים חלקוה לפי האבות שיצאו ממצרים, ואלו מתחלה חלקוה למנין יוצאי מצרים לא היו נוטלין אלו הארבעה, אלא שני חלקים, עכשיו נטלו ארבעה חלקים:</text>
      <text title="אך בגורל: ">יצאו יהושע וכלב, וכן הוא אומר (שופטים א) ויתנו לכלב את חברון כאשר דבר משה, ואומר (יהושע יט) על פי ה' נתנו לו את העיר אשר שאל:</text>
      <text title="מטות אבתם: ">יצאו גרים ועבדים:</text>
    </pasuk>
    <pasuk id="56">
      <text title="על פי הגורל: ">הגורל היה מדבר, כמו שפירשתי, מגיד שנתחלקה ברוח הקודש, לכך נאמר על פי ה':</text>
    </pasuk>
    <pasuk id="58">
      <text title="אלה משפחת לוי: ">חסר כאן משפחת השמעי והעזיאלי וקצת מן היצהרי:</text>
    </pasuk>
    <pasuk id="59">
      <text title="אשר ילדה אתה ללוי במצרים: ">לידתה במצרים ואין הורתה במצרים. כשנכנסו לתוך החומה ילדתה, והיא השלימה מנין שבעים, שהרי בפרטן אי אתה מוצא אלא ששים ותשע:</text>
    </pasuk>
    <pasuk id="62">
      <text title="כי לא התפקדו בתוך בני ישראל: ">להיות נמנין בני עשרים שנה, ומה טעם:</text>
      <text title="כי לא נתן להם נחלה: ">והנמנין מבן עשרים שנה היו בני נחלה, שנאמר איש לפי פקודיו יותן נחלתו:</text>
    </pasuk>
    <pasuk id="64">
      <text title="ובאלה לא היה איש וגו': ">אבל על הנשים לא נגזרה גזרת המרגלים, לפי שהן היו מחבבות את הארץ. האנשים אומרים (במדבר יד ד) נתנה ראש ונשובה מצרימה, והנשים אומרות (במדבר כז, ד) תנה לנו אחוזה. לכך נסמכה פרשת בנות צלפחד לכאן:</text>
    </pasuk>
  </chapter>
  <chapter id="27">
    <pasuk id="1">
      <text title="למשפחת מנשה בן יוסף: ">למה נאמר, והלא כבר נאמר בן מנשה, אלא לומר לך יוסף חבב את הארץ, שנאמר (בראשית נ כה) והעליתם עת עצמותי וגו', ובנותיו חבבו את הארץ, שנאמר (במדבר כז, ד) תנה לנו אחוזה. וללמדך שהיו כולם צדיקים, שכל מי שמעשיו ומעשה אבותיו סתומים ופרט לך הכתוב באחד מהם ליחסו לשבח, הרי זה צדיק בן צדיק. ואם יחסו לגנאי כגון (מלכים ב' כה כה) בא ישמעאל בן נתניה בן אלישמע, בידוע שכל הנזכרים עמו רשעים היו:</text>
      <text title="מחלה נעה וגו': ">ולהלן הוא אומר (במדבר לו יא) ותהיינה מחלה תרצה, מגיד שכולן שקולות זו כזו, לפיכך שנה את סדרן:</text>
    </pasuk>
    <pasuk id="2">
      <text title="לפני משה ולפני אלעזר: ">מגיד שלא עמדו לפניהם אלא בשנת הארבעים, אחר שמת אהרן:</text>
      <text title="לפני משה: ">ואחר כך לפני אלעזר, אפשר אם משה לא ידע אלעזר יודע, אלא סרס המקרא ודרשהו, דברי רבי יאשיה. אבא חנן משום רבי אלעזר אומר בבית המדרש היו יושבים, ועמדו לפני כולם:</text>
    </pasuk>
    <pasuk id="3">
      <text title="והוא לא היה וגו': ">לפי שהיו באות לומר בחטאו מת, נזקקו לומר לא בחטא מתלוננים ולא בעדת קרח שהצו על הקב"ה, אלא בחטאו לבדו מת, ולא החטיא את אחרים עמו. ר' עקיבא אומר מקושש עצים היה. ור' שמעון אומר מן המעפילים היה:</text>
    </pasuk>
    <pasuk id="4">
      <text title="למה יגרע שם אבינו: ">אנו במקום בן עומדות, ואם אין הנקבות חשובות זרע, תתיבם אמנו ליבם:</text>
      <text title="כי אין לו בן: ">הא אם היה לו בן לא היו תובעות כלום. מגיד שחכמניות היו:</text>
    </pasuk>
    <pasuk id="5">
      <text title="ויקרב משה את משפטן: ">נתעלמה הלכה ממנו וכאן נפרע על שנטל עטרה לומר (דברים א, יז) והדבר אשר יקשה מכם תקריבון אלי. דבר אחר ראויה היתה פרשה זו להכתב על ידי משה, אלא שזכו בנות צלפחד ונכתבה על ידן:</text>
    </pasuk>
    <pasuk id="7">
      <text title="כן בנות צלפחד דברת: ">כתרגומו יאות, כך כתובה פרשה זו לפני במרום, מגיד שראתה עינן מה שלא ראתה עינו של משה:</text>
      <text title="כן בנות צלפחד דברת: ">יפה תבעו. אשרי אדם שהקב"ה מודה לדבריו:</text>
      <text title="נתן תתן: ">שני חלקים, חלק אביהן, שהיה מיוצאי מצרים, וחלקו עם אחיו בנכסי חפר:</text>
      <text title="והעברת: ">לשון עברה הוא במי שאינו מניח בן ליורשו. דבר אחר על שם שהבת מעברת נחלה משבט לשבט [שבנה ובעלה יורשין אותה. שלא תסוב נחלה לא נצטוה אלא לאותו הדור בלבד] וכן והעברתם את נחלתו לבתו, בכולן הוא אומר ונתתם, ובבת הוא אומר והעברתם:</text>
    </pasuk>
    <pasuk id="11">
      <text title="לשארו הקרב אליו ממשפחתו: ">ואין משפחה קרויה אלא משפחת האב:</text>
    </pasuk>
    <pasuk id="12">
      <text title="עלה אל הר העברים: ">למה נסמכה לכאן, כיון שאמר הקב"ה נתן תתן להם, אמר אותי צוה המקום להנחיל, שמא הותרה הגזירה ואכנס לארץ. אמר לו הקב"ה גזרתי במקומה עומדת. דבר אחר כיון שנכנס משה לנחלת בני גד ובני ראובן שמח ואמר כמדומה שהותר לי נדרי, משל למלך שגזר על בנו שלא יכנס לפתח פלטין שלו נכנס לשער והוא אחריו, לחצר והוא אחריו, לטרקלין והוא אחריו, כיון שבא ליכנס לקיטון, א"ל בני מכאן ואילך אתה אסור ליכנס:</text>
    </pasuk>
    <pasuk id="13">
      <text title="כאשר נאסף אהרן אחיך: ">מכאן שנתאוה משה למיתתו של אהרן. דבר אחר אין אתה טוב ממנו, (דברים לב, נא) על אשר לא קדשתם, הא אם קדשתם אותי עדיין לא הגיע זמנכם להפטר. בכל מקום שכתב מיתתם כתב סרחונם, לפי שנגזרה גזרה על דור המדבר למות במדבר בעון שלא האמינו, לכך בקש משה שיכתב סרחונו, שלא יאמרו אף הוא מן הממרים היה. משל לשתי נשים שלוקות בבית דין אחת קלקלה ואחת אכלה פגי שביעית וכו', אף כאן בכל מקום שהזכיר מיתתן הזכיר סרחונם, להודיע שלא היתה בהם אלא זו בלבד:</text>
    </pasuk>
    <pasuk id="14">
      <text title="הם מי מריבת קדש: ">הם לבדם אין בהם עון אחר. דבר אחר הם שהמרו במרה, הם היו שהמרו בים סוף, הם עצמם שהמרו במדבר צין:</text>
    </pasuk>
    <pasuk id="15">
      <text title="וידבר משה אל ה' וגו': ">להודיע שבחן של צדיקים שכשנפטרין מן העולם מניחין צרכן ועוסקין בצרכי צבור:</text>
      <text title="לאמר: ">אמר לו השיבני אם אתה ממנה להם פרנס אם לאו:</text>
    </pasuk>
    <pasuk id="16">
      <text title="יפקד ה': ">כיון ששמע משה שאמר לו המקום תן נחלת צלפחד לבנותיו אמר הגיע שעה שאתבע צרכי שיירשו בני את גדולתי. אמר לו הקב"ה לא כך עלתה במחשבה לפני, כדאי הוא יהושע ליטול שכר שמושו שלא מש מתוך האהל. וזהו שאמר שלמה (משלי כז, יח) נוצר תאנה יאכל פריה:</text>
      <text title="אלהי הרוחות: ">למה נאמר, אמר לפניו רבש"ע גלוי וידוע לפניך דעתו של כל אחד ואחד ואינן דומין זה לזה, מנה עליהם מנהיג שיהא סובל כל אחד ואחד לפי דעתו:</text>
    </pasuk>
    <pasuk id="17">
      <text title="אשר יצא לפניהם: ">לא כדרך מלכי האומות שיושבים בבתיהם ומשלחין את חיילותיהם למלחמה, אלא כמו שעשיתי אני שנלחמתי בסיחון ועוג, שנאמר (במדבר כא, לד) אל תירא אותו. וכדרך שעשה יהושע, שנאמר (יהושע ה, יג) וילך יהושע אליו ויאמר לו הלנו אתה וגו'. וכן בדוד הוא אומר (ש"א יח, טז) כי הוא יוצא ובא לפניהם, יוצא בראש ונכנס בראש:</text>
      <text title="ואשר יוציאם: ">בזכיותיו:</text>
      <text title="ואשר יביאם: ">בזכיותיו. דבר אחר ואשר יביאם שלא תעשה לו כדרך שאתה עושה לי, שאיני מכניסן לארץ:</text>
    </pasuk>
    <pasuk id="18">
      <text title="קח לך: ">קחנו בדברים אשריך שזכית להנהיג בניו של מקום:</text>
      <text title="לך: ">את שבדוק לך את זה אתה מכיר:</text>
      <text title="אשר רוח בו: ">כאשר שאלת שיוכל להלוך כנגד רוחו של כל אחד ואחד:</text>
      <text title="וסמכת את ידך עליו: ">תן לו מתורגמן שידרוש בחייך, שלא יאמרו עליו, לא היה לו להרים ראש בימי משה:</text>
    </pasuk>
    <pasuk id="19">
      <text title="וצויתה אתו: ">על ישראל, דע שטרחנין הם סרבנים הם, על מנת שתקבל עליך:</text>
    </pasuk>
    <pasuk id="20">
      <text title="ונתתה מהודך עליו: ">זה קירון עור פנים:</text>
      <text title="מהודך: ">ולא כל הודך נמצינו למדין פני משה כחמה פני יהושע כלבנה:</text>
      <text title="למען ישמעו כל עדת בני ישראל: ">שיהיו נוהגין בו כבוד ויראה כדרך שנוהגין בך:</text>
    </pasuk>
    <pasuk id="21">
      <text title="ולפני אלעזר הכהן יעמד: ">הרי שאלתך ששאלת שאין הכבוד הזה זז מבית אביך, שאף יהושע יהא צריך לאלעזר:</text>
      <text title="ושאל לו: ">כשיצטרך לצאת למלחמה:</text>
      <text title="על פיו: ">של אלעזר:</text>
      <text title="וכל העדה: ">סנהדרין:</text>
    </pasuk>
    <pasuk id="22">
      <text title="ויקח את יהושע: ">לקחו בדברים והודיעו מתן שכר פרנסי ישראל לעולם הבא:</text>
    </pasuk>
    <pasuk id="23">
      <text title="ויסמך את ידיו: ">בעין יפה יותר ויותר ממה שנצטווה. שהקב"ה אמר לו וסמכת את ידך, והוא עשה בשתי ידיו, ועשאו ככלי מלא וגדוש ומלאו חכמתו בעין יפה:</text>
      <text title="כאשר דבר ה': ">אף לענין ההוד נתן מהודו עליו:</text>
    </pasuk>
  </chapter>
  <chapter id="28">
    <pasuk id="2">
      <text title="צו את בני ישראל: ">מה אמור למעלה (כז, טז) יפקוד ה'. אמר לו הקב"ה עד שאתה מצוני על בני, צוה את בני עלי. משל לבת מלך שהיתה נפטרת מן העולם והיתה מפקדת לבעלה על בניה וכו', כדאיתא בספרי:</text>
      <text title="קרבני: ">זה הדם:</text>
      <text title="לחמי: ">אלו אימורין, וכן הוא אומר (ויקרא ג, טז) והקטירם הכהן המזבחה לחם אשה:</text>
      <text title="לאשי: ">הנתנין לאשי מזבחי:</text>
      <text title="תשמרו: ">שיהיו כהנים ולוים וישראלים עומדין על גביו מכאן למדו ותקנו מעמדות:</text>
      <text title="במועדו: ">בכל יום הוא מועד התמידים:</text>
    </pasuk>
    <pasuk id="3">
      <text title="ואמרת להם: ">אזהרה לבית דין:</text>
      <text title="שנים ליום: ">כפשוטו ועיקרו בא ללמד שיהיו נשחטין כנגד היום, תמיד של שחר במערב ושל בין הערבים במזרחן של טבעות:</text>
    </pasuk>
    <pasuk id="4">
      <text title="את הכבש אחד: ">אף על פי שכבר נאמר בפרשת ואתה תצוה (שמות כט, לח) וזה אשר תעשה וגו', היא היתה אזהרה לימי המלואים, וכאן צוה לדורות:</text>
    </pasuk>
    <pasuk id="5">
      <text title="סלת למנחה: ">מנחת נסכים:</text>
    </pasuk>
    <pasuk id="6">
      <text title="העשיה בהר סיני: ">כאותן שנעשו בימי המלואים. דבר אחר העשויה בהר סיני, הקיש עולת תמיד לעולת הר סיני אותה שנתקרבה לפני מתן תורה שכתוב בה (שמות כד, ו) וישם באגנות מלמד שטעונה כלי:</text>
    </pasuk>
    <pasuk id="7">
      <text title="ונסכו: ">יין:</text>
      <text title="בקדש הסך: ">על המזבח יתנסכו:</text>
      <text title="נסך שכר: ">יין המשכר פרט ליין מגתו:</text>
    </pasuk>
    <pasuk id="8">
      <text title="ריח ניחח: ">נחת רוח לפני שאמרתי ונעשה רצוני:</text>
    </pasuk>
    <pasuk id="10">
      <text title="עלת שבת בשבתו: ">ולא עולת שבת זו בשבת אחרת, הרי שלא הקריב בשבת זו שומע אני יקריב שתים לשבת הבאה, תלמוד לומר בשבתו, מגיד שאם עבר יומו בטל קרבנו:</text>
      <text title="על עלת התמיד: ">אלו מוספין, לבד אותן שני כבשים של עולת התמיד. ומגיד שאין קרבין אלא בין שני התמידין, וכן בכל המוספין נאמר על עולת התמיד לתלמוד זה:</text>
    </pasuk>
    <pasuk id="12">
      <text title="ושלשה עשרונים: ">כמשפט נסכי פר, שכן הן קצובין בפרשת נסכים:</text>
    </pasuk>
    <pasuk id="14">
      <text title="זאת עלת חדש בחדשו: ">שאם עבר יומו בטל קרבנו ושוב אין לו תשלומין:</text>
    </pasuk>
    <pasuk id="15">
      <text title="ושעיר עזים וגו': ">כל שעירי המוספין באין לכפר על טומאת מקדש וקדשיו, הכל כמו שמפורש במס' שבועות (דף ט א). ונשתנה שעיר ראש חדש שנאמר בו לה', ללמדך שמכפר על שאין בו ידיעה לא בתחילה ולא בסוף, שאין מכיר בחטא אלא הקב"ה בלבד, ושאר השעירין למדין ממנו. ומדרשו באגדה אמר הקב"ה, הביאו כפרה עלי על שמעטתי את הירח:</text>
      <text title="על עלת התמיד יעשה: ">כל הקרבן הזה:</text>
    </pasuk>
    <pasuk id="18">
      <text title="כל מלאכת עבודה: ">אפילו מלאכה הצריכה לכם, כגון דבר האבד המותרת בחולו של מועד אסורה ביום טוב:</text>
    </pasuk>
    <pasuk id="19">
      <text title="פרים: ">כנגד אברהם, שנאמר (בראשית יח, ז) ואל הבקר רץ אברהם:</text>
      <text title="אילים: ">כנגד אילו של יצחק:</text>
      <text title="כבשים: ">כנגד יעקב שנאמר (בראשית ל, מ) והכשבים הפריד יעקב. ביסודו של רבי משה הדרשן ראיתי זאת:</text>
    </pasuk>
    <pasuk id="24">
      <text title="כאלה תעשו ליום: ">שלא יהיו פוחתין והולכין כפרי החג:</text>
    </pasuk>
    <pasuk id="26">
      <text title="וביום הבכורים: ">חג השבועות קרוי בכורי קציר חטים על שם שתי הלחם, שהם ראשונים למנחת חטים הבאים מן החדש:</text>
    </pasuk>
    <pasuk id="31">
      <text title="תמימים יהיו לכם ונסכיהם: ">אף הנסכים יהיו תמימים. למדו רבותינו מכאן שהיין שהעלה קמחין פסול לנסכים:</text>
    </pasuk>
  </chapter>
  <chapter id="29">
    <pasuk id="6">
      <text title="מלבד עלת החדש: ">מוספי ראש חדש שהוא ביום ראש השנה:</text>
    </pasuk>
    <pasuk id="11">
      <text title="מלבד חטאת הכפרים: ">שעיר הנעשה בפנים האמור באחרי מות, שגם הוא חטאת:</text>
      <text title="ועלת התמיד: ">ומלבד עולת התמיד תעשו עולות הללו:</text>
      <text title="ונסכיהם: ">מוסב על המוספין הכתובים ועל תעשו והוא לשון ציווי מלבד עולת התמיד ומנחתה תעשו את אלה ונסכיהם. וכן כל ונסכיהם האמורים בכל המועדות חוץ משל קרבנות החג שכל ונסכה ונסכיהם ונסכיה שבהם מוסבים על התמיד ואינן לשון ציווי, שהרי נסכיהם של מוספין כתובין לעצמן בכל יום ויום:</text>
    </pasuk>
    <pasuk id="18">
      <text title="ומנחתם ונסכיהם לפרים: ">פרי החג שבעים הם. כנגד שבעים אומות שמתמעטים והולכים, סימן כליה להם, ובימי המקדש היו מגינין עליהם מן היסורין:</text>
      <text title="ולכבשים: ">כנגד ישראל שנקראו (ירמיה נ, יז) שה פזורה, והם קבועים ומנינם תשעים ושמונה לכלות מהם תשעים ושמונה קללות שבמשנה תורה. בשני נאמר ונסכיהם על שני תמידי היום ולא שינה הלשון אלא לדרוש, כמו שאמרו רז"ל בשני ונסכיהם, בששי ונסכיה, בשביעי כמשפטם, מ"ם יו"ד מ"ם, הרי כאן מים, רמז לנסוך המים מן התורה בחג:</text>
    </pasuk>
    <pasuk id="35">
      <text title="עצרת תהיה לכם: ">עצורים בעשיית מלאכה. דבר אחר עצרת עצרו מלצאת, מלמד שטעון לינה. ומדרשו באגדה לפי שכל ימות הרגל הקריבו כנגד שבעים אומות וכשבאין ללכת, אמר להם המקום בבקשה מכם עשו לי סעודה קטנה כדי שאהנה מכם:</text>
    </pasuk>
    <pasuk id="36">
      <text title="פר אחד איל אחד: ">אלו כנגד ישראל, התעכבו לי מעט עוד. ולשון חבה הוא זה, כבנים הנפטרים מאביהם והוא אומר להם קשה עלי פרידתכם עכבו עוד יום אחד. משל למלך שעשה סעודה וכו', כדאיתא במס' סוכה (דף נה ב) ובמדרש רבי תנחומא למדה תורה דרך ארץ, שמי שיש לו אכסנאי יום ראשון יאכילו פטומות, למחר מאכילו דגים, למחר מאכילו בשר בהמה, למחר מאכילו קטניות, למחר מאכילו ירק, פוחת והולך כפרי החג:</text>
    </pasuk>
    <pasuk id="39">
      <text title="אלה תעשו לה' במועדיכם: ">דבר הקצוב לחובה:</text>
      <text title="לבד מנדריכם: ">אם באתם לידור קרבנות ברגל, מצוה היא בידכם או נדרים או נדבות שנדרתם כל השנה תקריבום ברגל, שמא יקשה לו לחזור ולעלות לירושלים ולהקריב נדריו, ונמצא עובר בבל תאחר:</text>
    </pasuk>
  </chapter>
  <chapter id="30">
    <pasuk id="1">
      <text title="ויאמר משה אל בני ישראל: ">להפסיק הענין, דברי רבי ישמעאל, לפי שעד כאן דבריו של מקום ופרשת נדרים מתחלת בדבורו של משה, הוצרך להפסיק תחלה ולומר שחזר משה ואמר פרשה זו לישראל, שאם לא כן יש במשמע שלא אמר להם זו אלא בפרשת נדרים התחיל דבריו:</text>
    </pasuk>
    <pasuk id="2">
      <text title="ראשי המטות: ">חלק כבוד לנשיאים ללמדם תחלה ואחר כך לכל בני ישראל. ומנין שאף שאר הדברות כן, תלמוד לומר (שמות לד, לא - לב) וישובו אליו אהרן וכל הנשיאים בעדה וידבר משה אליהם ואחרי כן נגשו כל בני ישראל. ומה ראה לאומרה כאן, למד שהפרת נדרים ביחיד מומחה ואם אין יחיד מומחה מפר בשלשה הדיוטות. או יכול שלא אמר משה פרשה זו אלא לנשיאים בלבד, נאמר כאן זה הדבר, ונאמר בשחוטי חוץ (ויקרא יז, ב) זה הדבר, מה להלן נאמרה לאהרן ולבניו ולכל בני ישראל, שנאמר דבר אל אהרן וגו', אף זו נאמרה לכולן:</text>
      <text title="זה הדבר: ">משה נתנבא (שמות יא, ד) בכה אמר ה' כחצות הלילה, והנביאים נתנבאו בכה אמר ה', מוסף עליהם משה שנתנבא בלשון זה הדבר. דבר אחר זה הדבר מיעוט הוא, לומר שהחכם בלשון התרה ובעל בלשון הפרה, כלשון הכתוב כאן, ואם חלפו אין מותר ואין מופר:</text>
    </pasuk>
    <pasuk id="3">
      <text title="נדר: ">האומר הרי עלי קונם שלא אוכל או שלא אעשה דבר פלוני, יכול אפילו נשבע שיאכל נבלות אני קורא עליו ככל היוצא מפיו יעשה, תלמוד לומר לאסור אסר את המותר, ולא להתיר את האסור:</text>
      <text title="לא יחל דברו: ">כמו לא יחלל דברו, לא יעשה דבריו חולין:</text>
    </pasuk>
    <pasuk id="4">
      <text title="בבית אביה: ">ברשות אביה ואפילו אינה בביתו:</text>
      <text title="בנעוריה: ">ולא קטנה ולא בוגרת, שהקטנה אין נדרה נדר והבוגרת אינה ברשותו של אביה להפר נדריה. ואי זו היא קטנה, אמרו רבותינו בת אחת עשרה שנה ויום אחד נדריה נבדקין. אם ידעה לשם מי נדרה ולשם מי הקדישה נדרה נדר. בת שתים עשרה שנה ויום אחד אינה צריכה להבדק:</text>
    </pasuk>
    <pasuk id="6">
      <text title="ואם הניא אביה אותה: ">אם מנע אותה מן הנדר, כלומר שהפר לה. הנאה זו איני יודע מה היא, כשהוא אומר ואם ביום שמוע אישה יניא אותה והפר, הוי אומר הנאה זו הפרה. ופשוטו לשון מניעה והסרה וכן (במדבר לב, ז) ולמה תניאון, וכן (תהלים קמא, ה) שמן ראש אל יני ראשי, וכן (במדבר יד, לד) וידעתם את תנואתי, את אשר סרתם מעלי:</text>
      <text title="וה' יסלח לה: ">במה הכתוב מדבר באשה שנדרה בנזיר ושמע בעלה והפר לה והיא לא ידעה ועוברת על נדרה ושותה יין ומטמאה למתים, זו היא שצריכה סליחה, ואף על פי שהוא מופר. ואם המופרים צריכים סליחה, קל וחומר לשאינן מופרים:</text>
    </pasuk>
    <pasuk id="7">
      <text title="ואם היו תהיה לאיש: ">זו ארוסה או אינו אלא נשואה, כשהוא אומר ואם בית אישה נדרה, הרי נשואה אמור וכאן בארוסה, ובא לחלוק בה, שאביה ובעלה מפירין נדריה. הפר האב ולא הפר הבעל או הפר הבעל ולא הפר האב, הרי זה אינו מופר, ואין צריך לומר אם קיים אחד מהם:</text>
      <text title="ונדריה עליה: ">שנדרה בבית אביה ולא שמע בהן אביה ולא הופרו ולא הוקמו:</text>
    </pasuk>
    <pasuk id="8">
      <text title="ושמע אישה וגו': ">הרי לך שאם קיים הבעל שהוא קיים:</text>
    </pasuk>
    <pasuk id="9">
      <text title="והפר את נדרה אשר עליה: ">יכול אפילו לא הפר האב, תלמוד לומר בנעוריה בית אביה, כל שבנעוריה ברשות אביה היא:</text>
    </pasuk>
    <pasuk id="10">
      <text title="כל אשר אסרה על נפשה יקום עליה: ">לפי שאינה לא ברשות אב ולא ברשות בעל, ובאלמנה מן הנשואין הכתוב מדבר, אבל אלמנה מן האירוסין, מת הבעל נתרוקנה וחזרה לרשות האב:</text>
    </pasuk>
    <pasuk id="11">
      <text title="ואם בית אישה נדרה: ">בנשואה הכתוב מדבר:</text>
    </pasuk>
    <pasuk id="14">
      <text title="כל נדר וכל שבועת אסר וגו': ">לפי שאמר שהבעל מפר, יכול כל נדרים במשמע, תלמוד לומר לענות נפש, אינו מפר אלא נדרי ענוי נפש בלבד. והם מפורשים במסכת נדרים (דף עט א):</text>
    </pasuk>
    <pasuk id="15">
      <text title="מיום אל יום: ">שלא תאמר מעת לעת, לכך נאמר מיום אל יום, ללמדך שאין מפר אלא עד שתחשך:</text>
    </pasuk>
    <pasuk id="16">
      <text title="אחרי שמעו: ">אחרי ששמע וקיים, שאמר אפשי בו, וחזר והפר לה אפילו בו ביום:</text>
      <text title="ונשא את עונה: ">הוא נכנס תחתיה. למדנו מכאן שהגורם תקלה לחבירו הוא נכנס תחתיו לכל עונשין:</text>
    </pasuk>
  </chapter>
  <chapter id="31">
    <pasuk id="2">
      <text title="מאת המדינים: ">ולא מאת המואבים, שהמואבים נכנסו לדבר מחמת יראה שהיו יראים מהם, שיהיו שוללים אותם, שלא נאמר אלא (דברים ב, ט) אל תתגר בם מלחמה. אבל מדינים נתעברו על ריב לא להם. דבר אחר מפני שתי פרידות טובות שיש לי להוציא מהם, רות המואביה ונעמה העמונית:</text>
    </pasuk>
    <pasuk id="3">
      <text title="וידבר משה וגו': ">אף על פי ששמע שמיתתו תלויה בדבר עשה בשמחה ולא איחר:</text>
      <text title="החלצו: ">כתרגומו לשון חלוצי צבא מזויינים:</text>
      <text title="אנשים: ">צדיקים, וכן (שמות יז, ט) בחר לנו אנשים, וכן (דברים א, טו) אנשים חכמים וידועים:</text>
      <text title="נקמת ה': ">שהעומד כנגד ישראל, כאלו עומד כנגד הקב"ה:</text>
    </pasuk>
    <pasuk id="4">
      <text title="לכל מטות ישראל: ">לרבות שבט לוי:</text>
    </pasuk>
    <pasuk id="5">
      <text title="וימסרו: ">להודיעך שבחן של רועי ישראל כמה הם חביבים על ישראל, עד שלא שמעו במיתתו מה הוא אומר (שמות יז, ד) עוד מעט וסקלוני, ומששמעו שמיתת משה תלויה בנקמת מדין, לא רצו ללכת עד שנמסרו על כרחן:</text>
    </pasuk>
    <pasuk id="6">
      <text title="אותם ואת פינחס: ">מגיד שהיה פינחס שקול כנגד כולם. ומפני מה הלך פינחס ולא הלך אלעזר. אמר הקב"ה מי שהתחיל במצוה, שהרג כזבי בת צור, יגמור. דבר אחר שהלך לנקום נקמת יוסף אבי אמו, שנאמר (בראשית לז, לו) והמדנים מכרו אותו. ומנין שהיתה אמו של פנחס משל יוסף, שנאמר (שמות ו, כה) מבנות פוטיאל, מזרע יתרו שפיטם עגלים לעבודה זרה ומזרע יוסף שפטפט ביצרו. דבר אחר שהיה משוח מלחמה:</text>
      <text title="וכלי הקדש: ">זה הארון והציץ. שהיה בלעם עמהם ומפריח מלכי מדין בכשפים, והוא עצמו פורח עמהם. הראה להם את הציץ, שהשם חקוק בו, והם נופלים, לכך נאמר על חלליהם במלכי מדין, שנופלים על החללים מן האויר, וכן בבלעם כתיב (יהושע יג, כב) אל חלליהם:</text>
      <text title="בידו: ">ברשותו וכן (במדבר כא, כז) ויקח את כל ארצו מידו:</text>
    </pasuk>
    <pasuk id="8">
      <text title="חמשת מלכי מדין: ">וכי איני רואה שחמשה מנה הכתוב, למה הוזקק לומר חמשת, אלא ללמדך ששוו כולם בעצה והושוו כולם בפורענות. בלעם הלך שם ליטול שכר עשרים וארבעה אלף שהפיל מישראל בעצתו, ויצא ממדין לקראת ישראל ומשיאן עצה רעה. אמר להם אם כשהייתם ששים רבוא לא יכולתם להם, ועכשיו בי"ב אלף אתם באים להלחם. נתנו לו שכרו משלם ולא קפחוהו:</text>
      <text title="בחרב: ">הוא בא על ישראל, והחליף אומנתו באומנותם, שאין נושעים אלא בפיהם ע"י תפלה ובקשה. ובא הוא ותפש אומנותם לקללם בפיו, אף הם באו עליו והחליפו אומנותם באומנות האומות, שבאין בחרב, שנאמר (בראשית כז, מ) ועל חרבך תחיה:</text>
    </pasuk>
    <pasuk id="10">
      <text title="טירתם: ">מקום פלטרין שלהם, שהוא לשון מושב כומרים יודעי חוקיהם. דבר אחר לשון מושב שריהם, כמו שמתורגם סרני פלשתים טורני פלשתאי:</text>
    </pasuk>
    <pasuk id="11">
      <text title="ויקחו את כל השלל וגו': ">מגיד שהיו כשרים וצדיקים ולא נחשדו על הגזל לשלוח יד בבזה שלא ברשות, שנאמר את כל השלל וגו', ועליהם מפורש בקבלה שניך כעדר הרחלים וגו', אף אנשי המלחמה שביך כולם צדיקים:</text>
      <text title="שלל: ">הן מטלטלין של מלבוש ותכשיטין:</text>
      <text title="בז: ">הוא ביזת מטלטלין שאינם תכשיטין:</text>
      <text title="מלקוח: ">אדם ובהמה. ובמקום שכתוב שבי אצל מלקוח, שבי באדם ומלקוח בבהמה:</text>
    </pasuk>
    <pasuk id="13">
      <text title="ויצאו משה ואלעזר הכהן: ">לפי שראו את נערי ישראל יוצאים לחטוף מן הבזה:</text>
    </pasuk>
    <pasuk id="14">
      <text title="ויקצף משה על פקודי החיל: ">ממונים על החיל, ללמדך שכל סרחון הדור תלוי בגדולים שיש כח בידם למחות:</text>
    </pasuk>
    <pasuk id="16">
      <text title="בדבר בלעם: ">אמר להם אפילו אתם מכניסים כל המונות [האומות] שבעולם אין אתם יכולים להם, שמא מרובים אתם מן המצרים שהיו שש מאות רכב בחור. בואו ואשיאכם עצה. אלהיהם של אלו שונא זמה הוא וכו', כדאיתא בחלק (סנהדרין קו א) ובספרי:</text>
      <text title="הן הנה: ">מגיד שהיו מכירין אותן. זו היא שנכשל פלוני בה:</text>
    </pasuk>
    <pasuk id="17">
      <text title="וכל אשה יודעת איש: ">ראויה להבעל אף על פי שלא נבעלה. ולפני הציץ העבירום והראויה להבעל פניה מוריקות:</text>
      <text title="הרוגו: ">למה חזר ואמר, להפסיק הענין, דברי ר' ישמעאל, שאם אני קורא הרגו כל זכר בטף וכל אשה יודעת איש וכל הטף בנשים וגו' איני יודע אם להרוג עם הזכרים או להחיות עם הטף, לכך נאמר הרגו:</text>
    </pasuk>
    <pasuk id="19">
      <text title="מחוץ למחנה: ">שלא יכנסו לעזרה:</text>
      <text title="כל הורג נפש: ">ר' מאיר אומר בהורג בדבר המקבל טומאה הכתוב מדבר, ולמדך הכתוב שהכלי מטמא אדם בחבורי המת, כאלו נוגע במת עצמו, או יכול אפילו זרק בו חץ והרגו, תלמוד לומר וכל הנוגע בחלל, מקיש הורג לנוגע, מה נוגע ע"י חבורו, אף הורג ע"י חבורו:</text>
      <text title="תתחטאו: ">במי נדה, כדין שאר טמאי מתים, שאף לדברי האומרים קברי גוים אינן מטמאין באהל, שנאמר (יחזקאל לד, לא) ואתן צאני צאן מרעיתי אדם אתם, אתם קרויין אדם ואין הגוים קרויין אדם, מודה הוא שהגוים מטמאין במגע ובמשא, שלא נאמר אדם אלא אצל טומאת אהלים, שנאמר (במדבר יט, יד) אדם כי ימות באהל:</text>
      <text title="אתם ושביכם: ">לא שהנכרים מקבלין טומאה וצריכין הזאה, אלא מה אתם בני ברית, אף שביכם כשיבואו לברית ויטמאו, צריכין הזאה:</text>
    </pasuk>
    <pasuk id="20">
      <text title="וכל מעשה עזים: ">להביא כלי הקרנים והטלפים והעצמות:</text>
    </pasuk>
    <pasuk id="21">
      <text title="ויאמר אלעזר הכהן וגו': ">לפי שבא משה לכלל כעס בא לכלל טעות, שנתעלמו ממנו הלכות גיעולי נכרים. וכן אתה מוצא בשמיני למלואים, שנאמר (ויקרא י, טז) ויקצוף על אלעזר ועל איתמר, בא לכלל כעס, בא לכלל טעות, וכן (במדבר כ, י - יא) בשמעו נא המורים ויך את הסלע, ע"י הכעס טעה:</text>
      <text title="אשר צוה ה' וגו': ">תלה ההוראה ברבו:</text>
    </pasuk>
    <pasuk id="22">
      <text title="אך את הזהב וגו': ">אף על פי שלא הזהיר לכם משה אלא על הלכות טומאה, עוד יש להזהיר לכם על הלכות גיעול. ואך לשון מיעוט, כלומר ממועטין אתם מלהשתמש בכלים אפילו לאחר טהרתן מטומאת המת, עד שיטהרו מבליעת איסור נבלות. ורבותינו אמרו אך את הזהב לומר שצריך להעביר חלודה שלו קודם שיגעילנו, וזהו לשון אך, שלא יהא שם חלודה, אך המתכת יהיה כמות שהוא:</text>
    </pasuk>
    <pasuk id="23">
      <text title="כל דבר אשר יבא באש: ">לבשל בו כלום:</text>
      <text title="תעבירו באש: ">כדרך תשמישו הגעלתו, מה שתשמישו ע"י חמין, יגעילנו בחמין, ומה שתשמישו ע"י צלי, כגון השפוד והאסכלה, ילבננו באור:</text>
      <text title="אך במי נדה יתחטא: ">לפי פשוטו חטוי זה לטהר מטומאת מת. אמר להם צריכין הכלים גיעול לטהרם מן האיסור, וחטוי לטהרן מן הטומאה. ורבותינו דרשו מכאן, שאף להכשירן מן האיסור הטעין טבילה לכלי מתכות. ומי נדה הכתובין כאן דרשו מים הראוים לטבול בהם נדה. וכמה הם, ארבעים סאה:</text>
      <text title="וכל אשר לא יבא באש: ">כל דבר שאין תשמישו ע"י האור, כגון כוסות וצלוחיות שתשמישן בצונן ולא בלעו איסור:</text>
      <text title="תעבירו במים: ">מטבילן ודיו ודוקא כלי מתכות:</text>
    </pasuk>
    <pasuk id="24">
      <text title="אל המחנה: ">למחנה שכינה, שאין טמא מת טעון שילוח ממחנה לויה וממחנה ישראל:</text>
    </pasuk>
    <pasuk id="26">
      <text title="שא את ראש: ">קח את החשבון:</text>
    </pasuk>
    <pasuk id="27">
      <text title="וחצית את המלקוח בין תפשי המלחמה וגו': ">חציו לאלו וחציו לאלו:</text>
    </pasuk>
    <pasuk id="32">
      <text title="ויהי המלקוח יתר הבז: ">לפי שלא נצטוו להרים מכס מן המטלטלין אלא מן המלקוח, כתב את הלשון הזה ויהי המלקוח שבא לכלל חלוקה ולכלל מכס, שהיה עודף על בז המטלטלין אשר בזזו עם הצבא איש לו, ולא בא לכלל חלוקה מספר הצאן וגו':</text>
    </pasuk>
    <pasuk id="42">
      <text title="וממחצית בני ישראל אשר חצה משה: ">לעדה והוציאה להם מן האנשים הצובאים:</text>
    </pasuk>
    <pasuk id="43">
      <text title="ותהי מחצת העדה: ">כך וכך:</text>
    </pasuk>
    <pasuk id="47">
      <title>ויקח משה וגו' : </title>
    </pasuk>
    <pasuk id="48">
      <text title="הפקודים: ">הממונים:</text>
    </pasuk>
    <pasuk id="49">
      <text title="ולא נפקד: ">ולא נחסר ותרגומו ולא שגא, אף הוא בלשון ארמי חסרון, כמו (בראשית לא, לט) אנכי אחטנה, תרגומו דהות שגיא ממנינא, וכן (שמואל א' כ, יח) כי יפקד מושבך, יחסר מקום מושבך, איש הרגיל לישב שם. וכן (שם כ, כז) ויפקד מקום דוד, נחסר מקומו ואין איש יושב שם:</text>
    </pasuk>
    <pasuk id="50">
      <text title="אצעדה: ">אלו צמידים של רגל:</text>
      <text title="וצמיד: ">של יד:</text>
      <text title="עגיל: ">נזמי אוזן:</text>
      <text title="וכומז: ">דפוס של בית הרחם לכפר על הרהור הלב של בנות מדין:</text>
    </pasuk>
  </chapter>
  <chapter id="32">
    <pasuk id="3">
      <text title="עטרות ודיבון וגו': ">מארץ סיחון ועוג היו:</text>
    </pasuk>
    <pasuk id="6">
      <text title="האחיכם: ">לשון תמיהה הוא:</text>
    </pasuk>
    <pasuk id="7">
      <text title="ולמה תניאון: ">תסירו ותמניעו לבם מעבור שיהיו סבורים שאתם יראים לעבור מפני המלחמה וחוזק הערים והעם:</text>
    </pasuk>
    <pasuk id="8">
      <text title="מקדש ברנע: ">כך שמה, ושני קדש היו:</text>
    </pasuk>
    <pasuk id="12">
      <text title="הקנזי: ">חורגו של קנז היה, וילדה לו אמו של כלב את עתניאל:</text>
    </pasuk>
    <pasuk id="13">
      <text title="וינעם: ">ויטלטלם. מן נע ונד:</text>
    </pasuk>
    <pasuk id="14">
      <text title="לספות: ">כמו (ישעיה כט, א) ספו שנה על שנה, (ירמיה ז, כא) עולותיכם ספו וגו', לשון תוספת:</text>
    </pasuk>
    <pasuk id="16">
      <text title="נבנה למקננו פה: ">חסים היו על ממונם יותר מבניהם ובנותיהם, שהקדימו מקניהם לטפם. אמר להם משה לא כן עשו, העיקר עיקר והטפל טפל, בנו לכם תחלה ערים לטפכם ואחר כך גדרות לצאנכם:</text>
    </pasuk>
    <pasuk id="17">
      <text title="ואנחנו נחלץ חשים: ">נזדרז מהירים, כמו (ישעיה ח, א) מהר שלל חש בז, (ישעיה ה, יט) ימהר יחישה:</text>
      <text title="לפני בני ישראל: ">בראשי גייסות, מתוך שגבורים היו, שכן נאמר בגד (דברים לג, כ) וטרף זרוע אף קדקד, ואף משה חזר ופירש להם באלה הדברים (דברים ג, יח) ואצו אתכם בעת ההיא וגו' חלוצים תעברו לפני אחיכם בני ישראל כל בני חיל. וביריחו כתיב (יהושע ו, יג) והחלוץ הולך לפניהם, זה ראובן וגד שקיימו תנאם:</text>
      <text title="וישב טפנו: ">בעודנו אצל אחינו:</text>
      <text title="בערי המבצר: ">שנבנה עכשיו:</text>
    </pasuk>
    <pasuk id="19">
      <text title="מעבר לירדן וגו': ">בעבר המערבי:</text>
      <text title="כי באה נחלתנו: ">כבר קבלנוה בעבר המזרחי:</text>
    </pasuk>
    <pasuk id="24">
      <text title="לצנאכם: ">תיבה זו מגזרת (תהלים ח, ח) צנה ואלפים כלם, שאין בו אל"ף מפסיק בין נו"ן לצד"י, ואל"ף שבא כאן אחר הנו"ן במקום ה"א של צנה הוא. מיסודו של ר' משה הדרשן למדתי כן:</text>
      <text title="והיצא מפיכם תעשו: ">לגבוה שקבלתם עליכם לעבור למלחמה עד כבוש וחלוק. שמשה לא בקש מהם אלא ונכבשה ואחר תשובו, והם קבלו עליהם עד התנחל, הרי הוסיפו להתעכב שבע שחלקו, וכן עשו:</text>
    </pasuk>
    <pasuk id="25">
      <text title="ויאמר בני גד: ">כולם כאיש אחד:</text>
    </pasuk>
    <pasuk id="28">
      <text title="ויצו להם: ">כמו עליהם, ועל תנאם מינה אלעזר ויהושע, כמו (שמות יד, יד) ה' ילחם לכם:</text>
    </pasuk>
    <pasuk id="32">
      <text title="ואתנו אחזת נחלתנו: ">כלומר בידינו וברשותנו תהי אחוזת נחלתנו מעבר הזה:</text>
    </pasuk>
    <pasuk id="36">
      <text title="ערי מבצר וגדרות צאן: ">זה סוף הפסוק מוסב על תחלת הענין, ויבנו בני גד את הערים הללו להיות ערי מבצר וגדרות צאן:</text>
    </pasuk>
    <pasuk id="38">
      <text title="ואת נבו ואת בעל מעון מוסבת שם: ">נבו ובעל מעון שמות עבודה זרה הם, והיו האמוריים קורים עריהם על שם עבודה זרה שלהם, ובני ראובן הסבו את שמם לשמות אחרים, וזהו מוסבות שם, נבו ובעל מעון מוסבות לשם אחר:</text>
      <text title="ואת שבמה: ">בנו שבמה והיא שבם האמורה למעלה:</text>
    </pasuk>
    <pasuk id="39">
      <text title="ויורש: ">כתרגומו ותריך. שתיבת רי"ש משמשת שתי חלוקות לשון ירושה ולשון הורשה, שהוא טירוד ותירוך:</text>
    </pasuk>
    <pasuk id="41">
      <text title="חותיהם: ">כפרניהון:</text>
      <text title="ויקרא אתהן חות יאיר: ">לפי שלא היו לו בנים קראם בשמו לזכרון:</text>
    </pasuk>
    <pasuk id="42">
      <text title="ויקרא לה נבח: ">לה אינו מפיק ה"א. וראיתי ביסודו של רבי משה הדרשן לפי שלא נתקיים לה שם זה, לפיכך הוא רפה, שמשמע מדרשו כמו לא. ותמהני מה ידרוש בשתי תיבות הדומות לה (רות ב, יד) ויאמר לה בועז, (זכריה ה, יא) לבנות לה בית:</text>
    </pasuk>
  </chapter>
  <chapter id="33">
    <pasuk id="1">
      <text title="אלה מסעי: ">למה נכתבו המסעות הללו, להודיע חסדיו של מקום, שאעפ"י שגזר עליהם לטלטלם ולהניעם במדבר, לא תאמר שהיו נעים ומטולטלים ממסע למסע כל ארבעים שנה ולא היתה להם מנוחה, שהרי אין כאן אלא ארבעים ושתים מסעות. צא מהם י"ד, שכולם היו בשנה ראשונה, קודם גזירה, משנסעו מרמעסס עד שבאו לרתמה. שמשם נשתלחו המרגלים, שנאמר (במדבר יב, טז) ואחר נסעו העם מחצרות וגו' (שם יג, ב) שלח לך אנשים וגו'. וכאן הוא אומר ויסעו מחצרות ויחנו ברתמה, למדת שהיא במדבר פארן. ועוד הוצא משם שמונה מסעות שהיו לאחר מיתת אהרן מהר ההר עד ערבות מואב בשנת הארבעים, נמצא שכל שמנה ושלשים שנה לא נסעו אלא עשרים מסעות. זה מיסודו של רבי משה הדרשן. ורבי תנחומא דרש בו דרשה אחרת משל למלך שהיה בנו חולה והוליכו למקום רחוק לרפאותו, כיון שהיו חוזרין התחיל אביו מונה כל המסעות. אמר לו כאן ישננו, כאן הוקרנו, כאן חששת את ראשך וכו':</text>
    </pasuk>
    <pasuk id="4">
      <text title="ומצרים מקברים: ">טרודים באבלם:</text>
    </pasuk>
    <pasuk id="18">
      <text title="ויחנו ברתמה: ">על שם לשון הרע של מרגלים, שנאמר (תהלים קכ, ג) מה יתן לך ומה יוסיף לך לשון רמיה חצי גבור שנונים עם גחלי רתמים:</text>
    </pasuk>
    <pasuk id="38">
      <text title="על פי ה': ">מלמד שמת בנשיקה:</text>
    </pasuk>
    <pasuk id="40">
      <text title="וישמע הכנעני: ">כאן למדך שמיתת אהרן היא השמועה, שנסתלקו ענני הכבוד וכסבור שנתנה רשות להלחם בישראל, לפיכך חזר וכתבה:</text>
    </pasuk>
    <pasuk id="44">
      <text title="בעיי העברים: ">לשון חרבות וגלים, כמו (מיכה א, ו) לעי השדה, (תהלים עט, א) שמו את ירושלים לעיים:</text>
    </pasuk>
    <pasuk id="49">
      <text title="מבית הישמת עד אבל השטים: ">כאן למדך שיעור מחנה ישראל י"ב מיל. דאמר רבה בר בר חנה לדידי חזי לי ההוא אתרא וכו' (ערובין נה ב):</text>
      <text title="אבל השטים: ">מישור של שטים אבל שמו:</text>
    </pasuk>
    <pasuk id="51">
      <text title="כי אתם עברים את הירדן וגו' והורשתם וגו': ">והלא כמה פעמים הוזהרו על כך, אלא כך אמר להם משה כשאתם עוברים בירדן ביבשה, על מנת כן תעברו, ואם לאו מים באין ושוטפין אתכם, וכן מצינו שאמר להם יהושע בעודם בירדן:</text>
    </pasuk>
    <pasuk id="52">
      <text title="והורשתם: ">וגרשתם:</text>
      <text title="משכיתם: ">כתרגומו בית סגדתהון, על שם שהיו מסככין את הקרקע ברצפת אבנים של שיש להשתחוות עליהם בפישוט ידים ורגלים, כדכתיב (ויקרא כו, א) ואבן משכית לא תתנו בארצכם להשתחוות עליה:</text>
      <text title="מסכתם: ">כתרגומו מתכתהון:</text>
    </pasuk>
    <pasuk id="53">
      <text title="והורשתם את הארץ: ">והורשתם אותה מיושביה ואז וישבתם בה, תוכלו להתקיים בה, ואם לאו לא תוכלו להתקיים בה:</text>
    </pasuk>
    <pasuk id="54">
      <text title="אל אשר יצא לו שמה: ">מקרא קצר הוא זה, אל מקום אשר יצא לו שמה הגורל לו יהיה:</text>
      <text title="למטות אבותיכם: ">לפי חשבון יוצאי מצרים. דבר אחר בשנים עשר גבולין כמנין השבטים:</text>
    </pasuk>
    <pasuk id="55">
      <text title="והיה אשר תותירו מהם: ">יהיו לכם לרעה:</text>
      <text title="לשכים בעיניכם: ">ליתדות המנקרות עיניכם. תרגום של יתדות שיכיא:</text>
      <text title="ולצנינם: ">פותרים בו הפותרים לשון מסוכת קוצים הסוככת אתכם לסגור ולכלוא אתכם מאין יוצא ובא:</text>
      <text title="וצררו אתכם: ">כתרגומו:</text>
    </pasuk>
  </chapter>
  <chapter id="34">
    <pasuk id="2">
      <text title="זאת הארץ אשר תפול לכם וגו': ">לפי שהרבה מצות נוהגות בארץ ואין נוהגות בחוצה לארץ, הוצרך לכתוב מצרני גבולי רוחותיה סביב, לומר לך מן הגבולים הללו ולפנים המצות נוהגות:</text>
      <text title="תפול לכם: ">על שם שנתחלקה בגורל נקראת חלוקה לשון נפילה. ומדרש אגדה אומר ע"י שהפיל הקב"ה שריהם של שבע אומות מן השמים וכפתן לפני משה, אמר לו ראה אין בהם עוד כח:</text>
    </pasuk>
    <pasuk id="3">
      <text title="והיה לכם פאת נגב: ">רוח דרומית אשר מן המזרח למערב:</text>
      <text title="ממדבר צן: ">אשר אצל אדום מתחלת מקצוע דרומית מזרחית של ארץ תשעת המטות. כיצד, שלש ארצות יושבות בדרומה של ארץ ישראל זו אצל זו קצת ארץ מצרים, וארץ אדום כולה וארץ מואב כולה. ארץ מצרים במקצוע דרומית מערבית, שנאמר בפרשה זו מעצמון נחלה מצרים והיו תוצאותיו הימה. ונחל מצרים היה מהלך על פני כל ארץ מצרים, שנאמר (יהושע יג, ג) מן השיחור אשר על פני מצרים. ומפסיק בין ארץ מצרים לארץ ישראל וארץ אדום אצלה לצד המזרח וארץ מואב אצל ארץ אדום בסוף הדרום למזרח, וכשיצאו ישראל ממצרים, אם רצה המקום לקרב את כניסתם לארץ היה מעבירם את הנילוס לצד צפון ובאין לארץ ישראל, ולא עשה כן, וזהו שנאמר (שמות יג, יז) ולא נחם א-להים דרך ארץ פלשתים, שהם יושבים על הים במערבה של ארץ כנען, כענין שנאמר בפלשתים (צפניה ב, ה) יושבי חבל הים גוי כרתים. ולא נחם אותו הדרך אלא הסיבן והוציאם דרך דרומה אל המדבר, והוא שקראו יחזקאל (יחזקאל כ, לה) מדבר העמים, לפי שהיו כמה אומות יושבות בצדו והולכין אצל דרומה מן המערב כלפי מזרח תמיד, עד שבאו לדרומה של ארץ אדום ובקשו ממלך אדום שיניחם להכנס בארצו ולעבור דרך רחבה ולהכנס לארץ, ולא רצה. והוצרכו לסבוב את כל דרומה של אדום עד בואם לדרומה של ארץ מואב, שנאמר (שופטים יא, יז) וגם אל מלך מואב שלח ולא אבה. והלכו כל דרומה של מואב עד סופה ומשם הפכו פניהם לצפון עד שסבבו כל מצר מזרחי שלה לרחבה וכשכלו את מזרחה מצאו את ארץ סיחון ועוג שהיו יושבין במזרחה של ארץ כנען והירדן מפסיק ביניהם. וזהו שנאמר ביפתח (שופטים יא, יח) וילך במדבר ויסב את ארץ אדום ואת ארץ מואב ויבא ממזרח שמש לארץ מואב. וכבשו את ארץ סיחון ועוג שהיתה בצפונה של ארץ מואב. וקרבו עד הירדן והוא כנגד מקצוע צפונית מערבית של ארץ מואב, נמצא שארץ כנען שבעבר הירדן למערב היה מקצוע דרומית מזרחית שלה אצל אדום:</text>
    </pasuk>
    <pasuk id="4">
      <text title="ונסב לכם הגבול מנגב למעלה עקרבים: ">כל מקום שנאמר ונסב או ויצא, מלמד שלא היה המצר שוה אלא הולך ויוצא לחוץ, יוצא המצר ועוקם לצד צפונו של עולם באלכסון למערב ועובר המצר בדרומה של מעלה עקרבים, נמצא מעלה עקרבים לפנים מן המצר:</text>
      <text title="ועבר צנה: ">אל צין כמו מצרימה:</text>
      <text title="והיו תוצאותיו: ">קצותיו. בדרומה של קדש ברנע:</text>
      <text title="ויצא חצר אדר: ">מתפשט המצר ומרחיב לצד צפון של עולם ונמשך עוד באלכסון למערב ובא לו לחצר אדר ומשם לעצמון ומשם לנחל מצרים. ולשון ונסב האמור כאן לפי שכתב ויצא חצר אדר שהתחיל להרחיב משעבר את קדש ברנע ורוחב אותה רצועה שבלטה לצד צפון היתה מקדש ברנע עד עצמון ומשם והלאה נתקצר המצר ונסב לצד הדרום ובא לו לנחל מצרים ומשם לצד המערב אל הים הגדול שהוא מצר מערבה של כל ארץ ישראל. נמצא שנחל מצרים במקצוע מערבית דרומית:</text>
    </pasuk>
    <pasuk id="5">
      <text title="והיו תוצאותיו הימה: ">אל מצר המערב שאין עוד גבול נגב מאריך לצד המערב משם והלאה:</text>
    </pasuk>
    <pasuk id="6">
      <text title="וגבול ים: ">ומצר מערבי מהו:</text>
      <text title="והיה לכם הים הגדול: ">למצר:</text>
      <text title="וגבול: ">הנסין שבתוך הים אף הם מן הגבול והם איים, שקורין אישלי"ש [איים]:</text>
    </pasuk>
    <pasuk id="7">
      <text title="גבול צפון: ">מצר צפון:</text>
      <text title="מן הים הגדול תתאו לכם הר ההר: ">שהוא במקצוע צפונית מערבית. וראשו משפיע ונכנס לתוך הים ויש מרוחב הים לפנים הימנו וחוצה הימנו:</text>
      <text title="תתאו: ">תשפעו לכם לנטות ממערב לצפון אל הר ההר:</text>
      <text title="תתאו: ">לשון סיבה, כמו (ד"ה ב' יב, יא) אל תא הרצים, (יחזקאל מ, י) ותאי השער היציע, שקורין אפינדי"ץ [מבנה בעל גג משופע], שהוא מוסב ומשופע:</text>
    </pasuk>
    <pasuk id="8">
      <text title="מהר ההר: ">תסבו ותלכו אל מצר הצפון לצד המזרח ותפגעו בלבא חמת, זו אנטוכיא:</text>
      <text title="תוצאות הגבול: ">סופי הגבול. כל מקום שנאמר תוצאות הגבול, או המצר כלה שם לגמרי ואינו עובר להלן כלל, או משם מתפשט ומרחיב ויוצא לאחוריו להמשיך להלן באלכסון יותר מן הרוחב הראשון, ולענין רוחב המדה הראשון קראו תוצאות, ששם כלתה אותה מדה:</text>
    </pasuk>
    <pasuk id="9">
      <text title="והיו תוצאתיו חצר עינן: ">הוא היה סוף המצר הצפוני. ונמצאת חצר עינן במקצוע צפונית מזרחית. ומשם והתאויתם לכם אל מצר המזרחי:</text>
    </pasuk>
    <pasuk id="10">
      <text title="והתאויתם: ">לשון הסבה ונטיה כמו תתאו:</text>
      <text title="שפמה: ">במצר המזרחי ומשם הרבלה:</text>
    </pasuk>
    <pasuk id="11">
      <text title="מקדם לעין: ">שם מקום. והמצר הולך במזרחו נמצא העין לפנים מן המצר ומארץ ישראל הוא:</text>
      <text title="וירד הגבול: ">כל שהגבול הולך מצפון לדרום הוא יורד והולך:</text>
      <text title="ומחה על כתף: ">אל עבר:</text>
      <text title="ים כנרת קדמה: ">שיהא ים כנרת תוך לגבול במערב, והגבול במזרח ים כנרת, ומשם יורד אל הירדן והירדן מושך ובא מן הצפון לדרום באלכסון נוטה לצד מזרח ומתקרב לצד ארץ כנען כנגד ים כנרת ומושך לצד מזרחה של א"י כנגד ים כנרת עד שנופל בים המלח ומשם כלה הגבול בתוצאותיו אל ים המלח, שממנו התחלת מצר מקצוע דרומית מזרחית. הרי סובבת אותה לארבע רוחותיה:</text>
    </pasuk>
    <pasuk id="15">
      <text title="קדמה מזרחה: ">אל פני העולם שהם במזרח, שרוח מזרחית קרויה פנים, ומערבית קרויה אחור, לפיכך דרום לימין וצפון לשמאל:</text>
    </pasuk>
    <pasuk id="17">
      <text title="אשר ינחלו לכם: ">בשבילכם כל נשיא ונשיא אפוטרופוס לשבטו ומחלק נחלת השבט למשפחות ולגברים ובורר לכל אחד ואחד חלק הגון. ומה שהם עושין יהיה עשוי כאלו עשאום שלוחים. ולא יתכן לפרש לכם זה ככל לכם שבמקרא, שאם כן היה לו לכתוב ינחילו לכם. ינחלו משמע שהם נוחלים לכם בשבילכם ובמקומכם, כמו (שמות יד, יד) ה' ילחם לכם:</text>
    </pasuk>
    <pasuk id="18">
      <text title="לנחול את הארץ: ">שיהא נוחל וחולק אותה במקומכם:</text>
    </pasuk>
    <pasuk id="29">
      <text title="לנחל את בני ישראל: ">שהם ינחילו אותה להם למחלקותיה:</text>
    </pasuk>
  </chapter>
  <chapter id="35">
    <pasuk id="2">
      <text title="ומגרש: ">ריוח מקום חלק חוץ לעיר סביב להיות לנוי לעיר, ואין רשאין לבנות שם בית ולא לנטוע כרם ולא לזרוע זריעה:</text>
    </pasuk>
    <pasuk id="3">
      <text title="ולכל חיתם: ">ולכל צרכיהם:</text>
    </pasuk>
    <pasuk id="4">
      <text title="אלף אמה סביב: ">ואחריו הוא אומר אלפים באמה, הא כיצד אלפים, הוא נותן להם סביב, ומהם אלף הפנימים למגרש והחיצונים לשדות וכרמים:</text>
    </pasuk>
    <pasuk id="11">
      <text title="והקריתם: ">אין הקרייה אלא לשון הזמנה וכן הוא אומר (בראשית כז, כ) כי הקרה ה' אלהיך לפני:</text>
    </pasuk>
    <pasuk id="12">
      <text title="מגאל: ">מפני גואל הדם שהוא קרוב לנרצח:</text>
    </pasuk>
    <pasuk id="13">
      <text title="שש ערי מקלט: ">מגיד שאע"פ שהבדיל משה בחייו שלש ערים בעבר הירדן, לא היו קולטות עד שנבחרו שלש שנתן יהושע בארץ כנען:</text>
    </pasuk>
    <pasuk id="14">
      <text title="את שלש הערים וגו': ">אף על פי שבארץ כנען תשעה שבטים וכאן אינן אלא שנים וחצי, השוה מנין ערי מקלט שלהם משום דבגלעד נפישי רוצחים, דכתיב (הושע ו, ח) גלעד קרית פועלי און עקובה מדם:</text>
    </pasuk>
    <pasuk id="16">
      <text title="ואם בכלי ברזל הכהו: ">אין זה מדבר בהורג בשוגג הסמוך לו, אלא בהורג במזיד. ובא ללמד, שההורג בכל דבר צריך שיהא בו שיעור כדי להמית, שנאמר בכולם אשר ימות בו, דמתרגמינן דהיא כמסת דימות ביה, חוץ מן הברזל, שגלוי וידוע לפני הקב"ה שהברזל ממית בכל שהוא אפילו מחט, לפיכך לא נתנה בו תורה שיעור לכתוב בו אשר ימות בו. ואם תאמר בהורג בשוגג הכתוב מדבר, הרי הוא אומר למטה או בכל אבן אשר ימות בה בלא ראות וגו', למד על האמורים למעלה שבהורג במזיד הכתוב מדבר:</text>
    </pasuk>
    <pasuk id="17">
      <text title="באבן יד: ">שיש בה מלא יד:</text>
      <text title="אשר ימות בה: ">שיש בה שיעור להמית, כתרגומו. לפי שנאמר (שמות כא, יח) והכה איש את רעהו באבן, ולא נתן בה שיעור, יכול כל שהוא, לכך נאמר אשר ימות בה:</text>
    </pasuk>
    <pasuk id="18">
      <text title="או בכלי עץ יד: ">לפי שנאמר (שמות כא, כ) וכי יכה איש את עבדו או את אמתו בשבט, יכול כל שהוא, לכך נאמר בעץ אשר ימות בו, שיהא בו כדי להמית:</text>
    </pasuk>
    <pasuk id="19">
      <text title="בפגעו בו: ">אפילו בתוך ערי מקלט:</text>
    </pasuk>
    <pasuk id="20">
      <text title="בצדיה: ">כתרגומו בכמנא במארב:</text>
    </pasuk>
    <pasuk id="22">
      <text title="בפתע: ">באונס. ותרגומו בתכיף שהיה סמוך לו, ולא היה לו שהות להזהר עליו:</text>
    </pasuk>
    <pasuk id="23">
      <text title="או בכל אבן אשר ימות בה: ">הכהו:</text>
      <text title="בלא ראות: ">שלא ראהו:</text>
      <text title="ויפל עליו: ">מכאן אמרו ההורג דרך ירידה גולה, דרך עלייה אינו גולה:</text>
    </pasuk>
    <pasuk id="25">
      <text title="עד מות הכהן הגדול: ">שהוא בא להשרות שכינה בישראל ולהאריך ימיהם, והרוצח בא לסלק את השכינה מישראל ומקצר את ימי החיים. אינו כדאי שיהא לפני כהן גדול. דבר אחר לפי שהיה לו לכהן גדול להתפלל שלא תארע תקלה זו לישראל בחייו:</text>
      <text title="אשר משח אותו בשמן הקדש: ">לפי פשוטו מן המקראות הקצרים הוא, שלא פירש מי משחו, אלא כמו אשר משחו המושח אותו בשמן הקדש. ורבותינו דרשוהו במסכת מכות (יא ב) לראיית דבר, ללמד שאם עד שלא נגמר דינו מת כהן גדול ומנו אחר תחתיו ולאחר מכאן נגמר דינו, חוזר במיתתו של שני, שנאמר אשר משח אותו, וכי הוא משחו לכהן או הכהן משח אותו, אלא להביא את הנמשח בימיו שמחזירו במיתתו:</text>
    </pasuk>
    <pasuk id="27">
      <text title="אין לו דם: ">הרי הוא כהורג את המת שאין לו דם:</text>
    </pasuk>
    <pasuk id="29">
      <text title="בכל מושבתיכם: ">למד שתהא סנהדרין קטנה נוהגת בחוצה לארץ כל זמן שנוהגת בארץ ישראל:</text>
    </pasuk>
    <pasuk id="30">
      <text title="כל מכה נפש וגו': ">הבא להרגו על שהכה את הנפש:</text>
      <text title="לפי עדים ירצח: ">שיעידו שבמזיד ובהתראה הרגו:</text>
    </pasuk>
    <pasuk id="31">
      <text title="ולא תקחו כפר: ">לא יפטר בממון:</text>
    </pasuk>
    <pasuk id="32">
      <text title="ולא תקחו כפר לנוס אל עיר מקלטו: ">למי שנס אל עיר מקלטו שהרג בשוגג אינו נפטר מגלות בממון ליתן כופר לשוב לשבת בארץ בטרם ימות הכהן:</text>
      <text title="לנוס: ">כמו לנס, כמו (מיכה ב, ח) שובי מלחמה, ששבו מן המלחמה, וכן (צפניה ג, יח) נוגי ממועד, וכן (יהושע ה, ה) כי מולים היו, כאשר תאמר שוב על מי ששב כבר, ומול על מי שמל כבר, כן תאמר לנוס על מי שנס כבר, וקורהו נוס כלומר מוברח. ואם תאמר לנוס לברוח, ותפרשהו לא תקחו כופר למי שיש לו לברוח לפטרו מן הגלות, לא ידעתי היאך יאמר לשוב לשבת בארץ, הרי עדיין לא נס ומהיכן ישוב:</text>
    </pasuk>
    <pasuk id="33">
      <text title="ולא תחניפו: ">ולא תרשיעו, כתרגומו ולא תחייבון:</text>
    </pasuk>
    <pasuk id="34">
      <text title="אשר אני שכן בתוכה: ">שלא תשכינו אותי בטומאתה:</text>
      <text title="כי אני ה' שוכן בתוך בני ישראל: ">אף בזמן שהם טמאים שכינה ביניהם:</text>
    </pasuk>
  </chapter>
  <chapter id="36">
    <pasuk id="3">
      <text title="ונוסף על נחלת המטה: ">שהרי בנה יורשה והבן מתיחס על שבט אביו:</text>
    </pasuk>
    <pasuk id="4">
      <text title="ואם יהיה היובל: ">מכאן היה רבי יהודה אומר עתיד היובל שיפסוק:</text>
      <text title="ואם יהיה היובל: ">כלומר אין זו מכירה שחוזרת ביובל, שהירושה אינה חוזרת, ואפילו אם יהיה היובל לא תחזור הנחלה לשבטו, ונמצא שנוספה על נחלת המטה אשר תהיינה להם:</text>
    </pasuk>
    <pasuk id="8">
      <text title="וכל בת ירשת נחלה: ">שלא היה בן לאביה:</text>
    </pasuk>
    <pasuk id="11">
      <text title="מחלה תרצה וגו': ">כאן מנאן לפי גדולתן זו מזו בשנים ונשאו כסדר תולדותן, ובכל המקרא מנאן לפי חכמתן ומגיד ששקולות זו כזו:</text>
    </pasuk>
  </chapter>
</book>