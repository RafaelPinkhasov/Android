<book>
  <chapter id="1">
    <mishna id="1">ארבעה  אבות נזיקין , השור והבור והמבעה וההבער .לא הרי השור כהרי המבעה , ולא הרי המבעה כהרי השור.ולא זה וזה, שיש בהן רוח חיים, כהרי האש  שאין בו רוח חיים.ולא זה וזה, שדרכן לילך ולהזיק, כהרי הבור שאין דרכו לילך ולהזיק.הצד השוה שבהן, שדרכן להזיק ושמירתן עליך .וכשהזיק, חב  המזיק לשלם תשלומי  נזק במיטב הארץ.</mishna>
    <mishna id="2">כל שחבתי בשמירתו, הכשרתי את נזקו.הכשרתי במקצת נזקו, חבתי בתשלומין כהכשר כל נזקו.נכסים שאין בהם מעילה , נכסים של בני ברית, נכסים המיחדים, [ ובכל מקום ] חוץ מרשות המיחדת למזיק ורשות הנזק והמזיק.וכשהזיק , חב המזיק לשלם תשלומי נזק במיטב הארץ.</mishna>
    <mishna id="3">שום כסף, ושוה כסף, בפני בית דין, ועל פי עדים בני חורין בני ברית.והנשים בכלל  הנזק.והנזק והמזיק בתשלומין.</mishna>
    <mishna id="4">חמשה תמין וחמשה מועדין, הבהמה אינה מועדת  לא לגח ולא לגוף ולא לשוך  ולא לרבץ ולא לבעט.השן מועדת לאכל את הראוי לה, הרגל מועדת לשבר בדרך הלוכה, ושור המועד, ושור המזיק ברשות הנזק, והאדם .הזאב  והארי והדב והנמר והברדלס והנחש, הרי אלו מועדין .רבי אליעזר אומר, בזמן שהן בני תרבות , אינן מועדין.והנחש מועד לעולם.מה בין תם  למועד.אלא שהתם משלם חצי נזק מגופו, ומועד משלם נזק שלם מן העליה.</mishna>
  </chapter>
  <chapter id="2">
    <mishna id="1">כיצד הרגל מועדת.לשבר בדרך הלוכה.הבהמה מועדת להלך כדרכה ולשבר.היתה מבעטת , או שהיו צרורות מנתזין מתחת רגליה ושברה את הכלים, משלם חצי נזק.דרסה על הכלי ושברתו, ונפל על כלי  ושברו, על הראשון משלם נזק שלם, ועל האחרון משלם חצי נזק.התרנגולים מועדין להלך  כדרכן ולשבר.היה דליל קשור ברגליו, או שהיה מהדס ומשבר את הכלים, משלם חצי נזק.</mishna>
    <mishna id="2">כיצד השן מועדת.לאכל את הראוי לה.הבהמה  מועדת לאכל פרות וירקות.אכלה כסות או כלים, משלם חצי נזק.במה דברים אמורים.ברשות הנזק, אבל ברשות הרבים, פטור.אם נהנית, [ משלם ] מה שנהנית.כיצד [ משלם ] מה שנהנית.אכלה מתוך הרחבה, משלם מה שנהנית.מצדי הרחבה, משלם מה שהזיקה.מפתח החנות, משלם מה שנהנית.מתוך החנות, משלם מה שהזיקה.</mishna>
    <mishna id="3">הכלב והגדי שקפצו  מראש הגג ושברו את הכלים, משלם נזק שלם, מפני שהן מועדין.הכלב שנטל חררה והלך לגדיש, אכל החררה והדליק הגדיש, על החררה משלם נזק שלם, ועל הגדיש משלם חצי נזק.</mishna>
    <mishna id="4">איזה הוא תם , ואיזה הוא מועד.מועד, כל שהעידו בו שלשה ימים.ותם, משיחזור בו שלשה ימים, דברי רבי יהודה.רבי מאיר אומר, מועד, שהעידו בו שלש פעמים.ותם, כל שיהו התינוקות ממשמשין בו ואינו נוגח .</mishna>
    <mishna id="5">שור המזיק ברשות הנזק כיצד, נגח, נגף, נשך, רבץ, בעט, ברשות הרבים, משלם חצי נזק.ברשות הנזק, רבי טרפון אומר נזק שלם , וחכמים אומרים חצי נזק.אמר להם רבי טרפון, ומה במקום שהקל על השן ועל הרגל ברשות הרבים, שהוא פטור, החמיר עליהם ברשות הנזק לשלם נזק שלם.מקום שהחמיר על הקרן ברשות הרבים לשלם חצי נזק, אינו דין שנחמיר עליה ברשות הנזק לשלם נזק שלם.אמרו לו, דיו לבא מן הדין להיות כנדון.מה ברשות הרבים חצי נזק, אף ברשות הנזק חצי נזק.אמר להם, אני לא אדון קרן מקרן, אני אדון קרן מרגל .ומה במקום שהקל על השן ועל הרגל ברשות הרבים, החמיר בקרן.מקום שהחמיר על השן ועל הרגל ברשות הנזק, אינו דין שנחמיר בקרן.אמרו לו, דיו לבא מן הדין להיות כנדון.מה ברשות הרבים חצי נזק, אף ברשות הנזק חצי נזק.</mishna>
    <mishna id="6">אדם מועד לעולם, בין שוגג, בין מזיד, בין ער, בין ישן .סמא את עין חברו ושבר את הכלים, משלם נזק שלם.</mishna>
  </chapter>
  <chapter id="3">
    <mishna id="1">המניח את הכד ברשות הרבים ובא אחר ונתקל בה ושברה, פטור.ואם הזק בה, בעל החבית  חייב בנזקו.נשברה  כדו ברשות הרבים, והחלק אחד במים, או שלקה בחרסיה, חייב.רבי יהודה אומר, במתכון, חייב.באינו מתכון, פטור.</mishna>
    <mishna id="2">השופך  מים ברשות הרבים, והוזק בהן אחר, חייב בנזקו .המצניע את הקוץ, ואת הזכוכית, והגודר את גדרו בקוצים , וגדר שנפל  לרשות הרבים, והוזקו בהן אחרים, חייב בנזקן.</mishna>
    <mishna id="3">המוציא את תבנו ואת קשו לרשות הרבים לזבלים, והוזק בהן אחר, חייב בנזקו, וכל הקודם בהן זכה .רבן שמעון בן גמליאל אומר, כל המקלקלין ברשות הרבים והזיקו, חייבין לשלם, וכל הקודם בהן זכה.ההופך  את הגלל ברשות הרבים, והוזק בהן אחר, חייב בנזקו.</mishna>
    <mishna id="4">שני קדרין שהיו מהלכין זה אחר זה, ונתקל הראשון ונפל, ונתקל השני בראשון, הראשון חייב  בנזקי שני.</mishna>
    <mishna id="5">זה בא בחביתו, וזה  בא בקורתו, נשברה כדו של זה בקורתו של זה, פטור, שלזה רשות להלך ולזה רשות להלך.היה בעל קורה ראשון, ובעל חבית אחרון, נשברה חבית בקורה, פטור בעל הקורה.ואם עמד  בעל הקורה, חייב.ואם אמר לבעל החבית עמוד, פטור.היה בעל חבית ראשון ובעל קורה אחרון, נשברה חבית בקורה, חייב .ואם עמוד בעל חבית, פטור.ואם אמר לבעל קורה עמד, חייב.וכן זה בא בנרו  וזה בפשתנו.</mishna>
    <mishna id="6">שנים שהיו מהלכין ברשות הרבים אחד רץ ואחד מהלך, או שהיו שניהם רצים, והזיקו זה את זה, שניהם פטורין .</mishna>
    <mishna id="7">המבקע ברשות היחיד והזיק  ברשות הרבים, ברשות הרבים והזיק ברשות היחיד, ברשות היחיד והזיק ברשות היחיד אחר , חייב .</mishna>
    <mishna id="8">שני שורים תמים שחבלו זה את זה, משלמים במותר חצי נזק .שניהם מועדים, משלמים במותר נזק שלם.אחד תם ואחד מועד, מועד בתם משלם במותר נזק שלם, תם במועד משלם במותר חצי נזק.וכן שני אנשים שחבלו זה בזה, משלמים במותר נזק שלם.אדם במועד ומועד באדם, משלם במותר נזק שלם.אדם בתם ותם באדם, אדם בתם משלם במותר נזק שלם, תם באדם משלם במותר חצי נזק.רבי עקיבא אומר, אף תם שחבל באדם, משלם במותר נזק שלם.</mishna>
    <mishna id="9">שור שוה מנה שנגח שור שוה מאתים, ואין הנבלה יפה כלום, נוטל את השור .שור שוה מאתים שנגח שור שוה מאתים, ואין הנבלה יפה כלום, אמר רבי מאיר, על זה נאמר (שמות כא) ומכרו את השור החי וחצו את כספו.אמר לו רבי יהודה, וכן הלכה, קימת ומכרו את השור החי וחצו את כספו, ולא קימת  וגם את המת יחצון, ואיזה, זה שור שוה מאתים שנגח שור שוה מאתים, והנבלה יפה חמשים זוז, שזה נוטל חצי החי וחצי המת, וזה נוטל חצי החי וחצי המת.</mishna>
    <mishna id="10">יש חייב על מעשה שורו ופטור על מעשה עצמו, פטור על מעשה שורו וחייב על מעשה עצמו.שורו שבייש, פטור , והוא שבייש, חיב.שורו שסמא את עין עבדו, והפיל את שנו, פטור, והוא שסמא את עין עבדו, והפיל את שנו, חייב.שורו שחבל באביו ובאמו , חייב, והוא שחבל באביו ובאמו, פטור.שורו שהדליק את הגדיש בשבת , חייב, והוא שהדליק את הגדיש בשבת, פטור, מפני שהוא מתחייב בנפשו.</mishna>
    <mishna id="11">שור שהיה רודף אחר שור אחר, והוזק, זה אומר שורך הזיק, וזה אומר לא כי  אלא בסלע לקה, המוציא מחברו עליו הראיה.היו שנים רודפים אחר אחד, זה אומר שורך הזיק, וזה אומר שורך הזיק, שניהן פטורין.אם היו שניהם של איש אחד, שניהן חייבין.היה אחד גדול ואחד קטן, הנזק אומר גדול הזיק, והמזיק אומר לא כי אלא קטן הזיק.אחד תם ואחד מועד , הנזק אומר, מועד הזיק, והמזיק אומר לא כי אלא תם הזיק, המוציא מחברו עליו הראיה.היו הנזוקין [ שנים ], אחד גדול ואחד קטן, והמזיקים שנים, אחד גדול ואחד קטן, הנזק אומר, גדול הזיק את הגדול וקטן את הקטן, והמזיק אומר לא כי אלא קטן את הגדול וגדול את הקטן.אחד תם ואחד מועד, הנזק אומר, מועד הזיק את הגדול ותם את הקטן, והמזיק אומר לא כי אלא תם את הגדול ומועד את הקטן, המוציא מחברו עליו הראיה.</mishna>
  </chapter>
  <chapter id="4">
    <mishna id="1">שור שנגח ארבעה וחמשה שורים זה אחר זה, ישלם לאחרון שבהם.ואם יש בו מותר, יחזיר לשלפניו.ואם יש בו מותר, יחזיר לשלפני פניו.והאחרון אחרון נשכר, דברי רבי מאיר.רבי שמעון אומר, שור שוה מאתים שנגח שור שוה מאתים, ואין הנבלה יפה כלום, זה נוטל מנה וזה נוטל מנה.חזר ונגח שור אחר שוה מאתים, האחרון  נוטל מנה, ושלפניו, זה נוטל חמשים זוז וזה נוטל חמשים זוז.חזר ונגח שור אחר שוה מאתים, האחרון נוטל מנה, ושלפניו, חמשים זוז, ושנים הראשונים, דינר זהב.</mishna>
    <mishna id="2">שור שהוא מועד למינו ואינו  מועד לשאינו מינו, מועד לאדם ואינו מועד לבהמה, מועד לקטנים ואינו מועד לגדולים , את שהוא מועד לו משלם נזק שלם, ואת שאינו מועד לו משלם חצי נזק.אמרו לפני רבי יהודה, הרי שהיה מועד לשבתות  ואינו מועד לחל.אמר להם, לשבתות משלם נזק שלם, לימות החל משלם חצי נזק.אימתי הוא תם.משיחזר בו שלשה ימי שבתות.</mishna>
    <mishna id="3">שור של ישראל שנגח שור של הקדש, ושל הקדש שנגח לשור של ישראל, פטור, שנאמר (שמות כא) שור רעהו , ולא שור של הקדש.שור של ישראל שנגח לשור של נכרי, פטור .ושל נכרי שנגח לשור של ישראל, בין תם בין מועד משלם נזק שלם.</mishna>
    <mishna id="4">שור של פקח שנגח שור של חרש שוטה וקטן חייב.ושל חרש  שוטה וקטן שנגח שור של פקח, פטור.שור של חרש שוטה וקטן שנגח, בית דין מעמידין להן אפוטרופוס  ומעידין להן בפני אפוטרופוס.נתפקח החרש, נשתפה השוטה והגדיל הקטן, חזר לתמותו, דברי רבי מאיר.רבי יוסי אומר, הרי הוא בחזקתו.שור האצטדין אינו חיב מיתה, שנאמר (שמות כא) כי יגח, ולא שיגיחוהו.</mishna>
    <mishna id="5">שור שנגח את האדם ומת, מועד, משלם כפר , ותם, פטור מן הכופר.וזה וזה חיבים מיתה .וכן בבן וכן בבת.נגח עבד או אמה , נותן שלשים סלעים, בין שהוא יפה [ מאה ] מנה ובין שאינו יפה אלא דינר אחד.</mishna>
    <mishna id="6">שור שהיה מתחכך בכתל, ונפל על האדם, נתכון להרג את הבהמה והרג את האדם, לנכרי, והרג את ישראל, לנפלים, והרג בן קימא, פטור.</mishna>
    <mishna id="7">שור האשה, שור היתומים, שור האפוטרופוס, שור המדבר, שור ההקדש, שור הגר שמת ואין לו יורשים, הרי אלו חיבים מיתה.רבי יהודה אומר, שור המדבר, שור ההקדש, שור הגר שמת, פטורים מן המיתה, לפי שאין להם בעלים.</mishna>
    <mishna id="8">שור שהוא יוצא להסקל  והקדישו בעליו, אינו מקדש.שחטו, בשרו אסור.ואם עד שלא נגמר דינו הקדישו בעליו, מקדש.ואם שחטו, בשרו מתר.</mishna>
    <mishna id="9">מסרו  לשומר חנם, ולשואל, לנושא שכר, ולשוכר, נכנסו  תחת הבעלים, מועד משלם נזק שלם, ותם משלם חצי נזק.קשרו בעליו במוסרה, ונעל בפניו כראוי, ויצא והזיק, אחד תם ואחד מועד חיב, דברי רבי מאיר.רבי יהודה אומר תם חיב ומועד פטור, שנאמר (שמות כא) ולא ישמרנו בעליו, ושמור הוא זה.רבי אליעזר אומר, אין לו שמירה אלא סכין .</mishna>
  </chapter>
  <chapter id="5">
    <mishna id="1">שור שנגח את הפרה ונמצא עברה בצדה, ואין ידוע אם עד שלא נגחה ילדה, אם משנגחה ילדה, משלם חצי נזק לפרה ורביע נזק לולד.וכן פרה שנגחה את השור ונמצא ולדה  בצדה, ואין ידוע אם עד שלא נגחה ילדה, אם משנגחה ילדה, משלם חצי נזק מן הפרה ורביע נזק מן הולד.</mishna>
    <mishna id="2">הקדר שהכניס קדרותיו לחצר בעל הבית שלא ברשות, ושברתן בהמתו של בעל הבית, פטור.ואם הזקה בהן, בעל הקדרות חיב.ואם הכניס ברשות , בעל חצר חיב.הכניס פרותיו  לחצר בעל הבית שלא ברשות, ואכלתן בהמתו של בעל הבית, פטור.ואם הזקה בהן, בעל הפרות חיב ואם הכניס ברשות, בעל החצר חיב.</mishna>
    <mishna id="3">הכניס שורו לחצר בעל הבית שלא ברשות, ונגחו שורו של בעל הבית, או שנשכו כלבו  של בעל הבית, פטור.נגח הוא שורו של בעל הבית, חיב.נפל לבורו והבאיש את מימיו, חיב.היה אביו או בנו לתוכו, משלם את הכפר.ואם הכניס ברשות, בעל החצר חיב. רבי אומר, בכלן אינו חיב, עד שיקבל עליו לשמור.</mishna>
    <mishna id="4">שור שהיה מתכון לחברו והכה את האשה ויצאו ילדיה, פטור מדמי ולדות.ואדם שהיה מתכון לחברו, והכה את האשה ויצאו ילדיה, משלם דמי ולדות.כיצד משלם דמי ולדות? שמין  את האשה כמה היא יפה עד שלא ילדה וכמה היא יפה משילדה .אמר רבן שמעון בן גמליאל, אם כן, משהאשה יולדת, משבחת.אלא שמין את הולדות כמה הן יפין, ונותן לבעל .ואם אין לה בעל, נותן ליורשיו.היתה שפחה ונשתחררה , או גיורת, פטור.</mishna>
    <mishna id="5">החופר בור ברשות היחיד ופתחו לרשות הרבים , או ברשות הרבים ופתחו לרשות היחיד , ברשות היחיד ופתחו לרשות היחיד אחר , חיב.החופר בור ברשות הרבים , ונפל לתוכו שור או חמור ומת, חיב.אחד החופר בור, שיח ומערה, חריצין ונעיצין, חיב.אם כן, למה נאמר: בור? מה בור שיש בו כדי להמית, עשרה טפחים, אף כל שיש בו כדי להמית עשרה טפחים.היו פחותין מעשרה טפחים, ונפל לתוכו שור או חמור ומת, פטור.ואם הזק בו, חיב .</mishna>
    <mishna id="6">בור שלשני שתפין , עבר עליו הראשון ולא כסהו, והשני ולא כסהו, השני חיב.כסהו הראשון, ובא השני ומצאו מגלה ולא כסהו, השני חיב .כסהו כראוי, ונפל לתוכו שור או חמור ומת, פטור.לא כסהו כראוי , ונפל לתוכו שור או חמור ומת, חיב.נפל לפניו מקול הכריה, חיב.לאחריו מקול הכריה, פטור.נפל לתוכו שור וכליו ונשתברו, חמור וכליו ונתקרעו, חיב על הבהמה ופטור על הכלים.נפל לתוכו שור חרש שוטה, וקטן, חיב.בן או בת , עבד או אמה, פטור.</mishna>
    <mishna id="7">אחד השור ואחד כל הבהמה לנפילת הבור, ולהפרשת הר סיני, ולתשלומי כפל, ולהשבת אבדה, לפריקה, לחסימה, לכלאים, ולשבת.וכן חיה ועוף כיוצא בהן.אם כן, למה נאמר שור או חמור? אלא שדבר הכתוב בהווה.</mishna>
  </chapter>
  <chapter id="6">
    <mishna id="1">הכונס צאן לדיר, ונעל  בפניה כראוי, ויצאה והזיקה, פטור.לא נעל בפניה כראוי, ויצאה והזיקה, חיב. נפרצה בלילה  או שפרצוה לסטים  ויצאה והזיקה פטור.הוציאוה לסטים לסטים חיבים .</mishna>
    <mishna id="2">הניחה בחמה, או שמסרה לחרש שוטה וקטן, ויצאה והזיקה חייב. מסרה לרועה נכנס רועה תחתיו .נפלה לגינה  ונהנית משלמת מה שנהנית. ירדה כדרכה והזיקה, משלמת מה שהזיקה.כיצד משלמת מה שהזיקה? שמין בית סאה באותה שדה כמה היתה יפה וכמה היא יפה. רבי שמעון אומר אכלה פירות גמורים  משלמת פירות גמורים.אם סאה סאה אם סאתים סאתים.</mishna>
    <mishna id="3">המגדיש בתוך שדה של חברו שלא ברשות, ואכלתן בהמתו של בעל השדה פטור.ואם הוזקה  בהן בעל הגדיש חייב. ואם הגדיש ברשות, בעל השדה חייב.</mishna>
    <mishna id="4">השולח את הבערה ביד חרש, שוטה וקטן, פטור בדיני אדם, וחייב בדיני שמים. שלח ביד פקח הפקח חייב .אחד הביא את האור ואחד הביא את העצים, המביא את העצים חייב .אחד הביא את העצים ואחד הביא את האור, המביא את האור חיוב. בא אחר וליבה המלבה חייב. ליבתה הרוח כולן פטורין. השולח את הבערה ואכלה עצים או אבנים, או עפר, חייב, שנאמר (שמות כב) כי תצא אש ומצאה קוצים ונאכל גדיש או הקמה או השדה, שלם ישלם המבעיר את הבערה. עברה גדר שהוא גבוה ארבע אמות , או דרך הרבים, או נהר  פטור.המדליק בתוך שלו , עד כמה תעבור הדלקה? רבי אלעזר בן עזריה אומר רואין אותו כאלו הוא באמצע בית כור .רבי אליעזר אומר ששה עשר אמות  כדרך רשות הרבים.רבי עקיבא אומר חמשים אמה.רבי שמעון אומר שלם ישלם המבעיר את הבערה (שמות כב) הכל לפי הדלקה.</mishna>
    <mishna id="5">המדליק את הגדיש והיו בו כלים ודלקו רבי יהודה אומר, ישלם מה שבתוכו. וחכמים אומרים אינו משלם אלא גדיש של חטים או של שעורים .היה גדי כפות לו ועבד סמוך לו ונשרף עמו, חייב .עבד כפות לו וגדי סמוך לו ונשרף עמו, פטור.ומודים חכמים לרבי יהודה במדליק את הבירה , שהוא משלם כל מה שבתוכו.שכן דרך בני אדם להניח בבתים.</mishna>
    <mishna id="6">גץ שיצא מתחת הפטיש והזיק חייב .גמל שהיה טעון פשתן ועבר ברשות הרבים ונכנס פשתנו לתוך החנות.ודלקו בנרו של חנוני והדליק את הבירה, בעל הגמל חייב .הניח חנוני נרו מבחוץ, החנוני חייב. רבי יהודה אומר בנר חנכה פטור .</mishna>
  </chapter>
  <chapter id="7">
    <mishna id="1">מרבה מדת תשלומי כפל ממדת תשלומי ארבעה וחמשה, שמדת תשלומי כפל נוהגת בין בדבר שיש בו רוח חיים ובין בדבר שאין בו רוח חיים, ומדת תשלומי ארבעה וחמשה אינה נוהגת אלא בשור ושה  בלבד, שנאמר (שמות כא) כי יגנב איש שור או שה וטבחו או מכרו וגו'.אין הגונב אחר הגנב משלם תשלומי כפל, ולא הטובח ולא המוכר אחר הגנב משלם תשלומי ארבעה וחמשה.</mishna>
    <mishna id="2">גנב על פי שנים, וטבח ומכר על פיהם או על פי שנים אחרים, משלם תשלומי ארבעה וחמשה.גנב ומכר בשבת, גנב ומכר לעבודה זרה, גנב וטבח ביום הכפורים, גנב משלאביו וטבח ומכר ואחר כך מת אביו, גנב וטבח ואחר כך הקדיש, משלם תשלומי ארבעה וחמשה.גנב וטבח לרפואה או לכלבים, השוחט ונמצא טרפה, השוחט חלין בעזרה ,משלם תשלומי ארבעה וחמשה.רבי שמעון פוטר בשני אלו.</mishna>
    <mishna id="3">גנב על פי שנים וטבח ומכר על פיהם, ונמצאו זוממין, משלמין הכל .גנב על פי שנים וטבח ומכר על פי שנים אחרים, אלו ואלו נמצאו זוממין, הראשונים משלמים תשלומי כפל, והאחרונים משלמין תשלומי שלשה.נמצאו אחרונים זוממין, הוא משלם תשלומי כפל והן משלמין תשלומי שלשה.אחד מן האחרונים זומם, בטלה עדות שניה.אחד מן הראשונים זומם, בטלה כל העדות, שאם אין גניבה אין טביחה ואין מכירה.</mishna>
    <mishna id="4">גנב על פי שנים, וטבח ומכר על פי עד אחד, או על פי עצמו, משלם תשלומי כפל, ואינו משלם תשלומי ארבעה וחמשה. גנב וטבח בשבת גנב וטבח לעבודה זרה, גנב משלאביו ומת אביו ואחר כך טבח ומכר, גנב והקדיש , ואחר כך טבח ומכר, משלם תשלומי כפל ואינו משלם תשלומי ארבעה וחמשה.רבי שמעון אומר, קדשים שחיב באחריותן משלם תשלומי ארבעה וחמשה ושאינו חיב באחריותם פטור.</mishna>
    <mishna id="5">מכרו חוץ מאחד ממאה שבו, או שהיתה לו בו שותפות , השוחט ונתנבלה בידו, הנוחר, והמעקר - משלם תשלומי כפל, ואינו משלם תשלומי ארבעה וחמשה.גנב ברשות הבעלים וטבח ומכר חוץ מרשותם , או שגנב חוץ מרשותם וטבח ומכר ברשותם, או שגנב וטבח ומכר חוץ מרשותם  - משלם תשלומי ארבעה וחמשה. אבל גנב וטבח ומכר ברשותם - פטור .</mishna>
    <mishna id="6">היה מושכו ויוצא ומת ברשות הבעלים פטור. הגביהו או שהוציאו מרשות הבעלים ומת חיב, נתנו לבכורות בנו או לבעל חובו לשומר חנם, ולשואל, לנושא שכר, ולשוכר, והיה מושכו ומת ברשות הבעלים, פטור.הגביהו או שהוציאו מרשות הבעלים ומת, חיב .</mishna>
    <mishna id="7">אין מגדלין בהמה דקה בארץ ישראל, אבל מגדלין בסוריא, ובמדברות שבארץ ישראל.אין מגדלין תרנגולים בירושלים , מפני הקדשים, ולא כהנים בארץ ישראל מפני הטהרות. אין מגדלין חזירים בכל מקום. לא יגדל אדם את הכלב , אלא אם כן היה קשור  בשלשלת. אין פורסין נשבים ליונים, אלא אם כן היה רחוק מן הישוב שלשים ריס.</mishna>
  </chapter>
  <chapter id="8">
    <mishna id="1">החובל בחבירו חיב עליו משום חמשה דברים, בנזק, בצער, ברפוי, בשבת, ובבושת. בנזק כיצד? סמא את עינו, קטע את ידו, שבר את רגלו, רואין אותו כאלו הוא עבד נמכר בשוק  ושמין כמה היה יפה וכמה הוא יפה .צער, כואו בשפוד או במסמר, ואפילו  על צפרנו.מקום שאינו עושה חבורה, אומדין כמה אדם כיוצא בזה רוצה לטול  להיות מצטער כך. רפוי, הכהו חיב לרפאותו; עלו בו צמחים, אם מחמת המכה חיב, שלא מחמת המכה, פטור. חיתה ונסתרה, חיתה ונסתרה, חיב לרפאתו, חיתה כל צרכה אינו חיב לרפאותו.שבת, רואין אותו כאלו הוא שומר קשואין, שכבר נתן לו דמי ידו ודמי רגלו. בשת, הכל לפי המביש והמתביש. המביש את הערום , המביש את הסומא, והמביש את הישן , חיב, וישן שביש, פטור. נפל מן הגג, והזיק וביש, חיב על הנזק ופטור על הבשת.שנאמר (דברים כה) ושלחה  ידה והחזיקה במבשיו אינו חיב על בושת עד שיהא מתכון.</mishna>
    <mishna id="2">זה חמר באדם מבשור, שהאדם משלם נזק, צער, רפוי, שבת, ובושת, ומשלם דמי ולדות.ושור אינו משלם אלא נזק, ופטור מדמי ולדות.</mishna>
    <mishna id="3">המכה את אביו ואת אמו  ולא עשה בהם חבורה, והחובל בחברו ביום הכפורים, חיב בכלן. החובל בעבד עברי, חיב בכלן חוץ מן השבת, בזמן שהוא שלו. החובל בעבד כנעני של אחרים, חיב בכלן. רבי יהודה אומר, אין לעבדים בושת.</mishna>
    <mishna id="4">חרש שוטה וקטן פגיעתן רעה. החובל בהן חיב והם שחבלו באחרים פטורין. העבד והאשה פגיעתן רעה. החובל בהן חיב. והם שחבלו באחרים, פטורין. אבל משלמין לאחר זמן. נתגרשה האשה, נשתחרר העבד, חיבין לשלם.</mishna>
    <mishna id="5">המכה אביו ואמו ועשה בהן חבורה, והחובל בחברו בשבת פטור מכלן. מפני שהוא נדון בנפשו. והחובל בעבד כנעני שלו, פטור מכלן.</mishna>
    <mishna id="6">התוקע לחבירו , נותן לו סלע .רבי יהודה אומר משום רבי יוסי הגלילי, מנה .סטרו נותן לו מאתים זוז.לאחר ידו , נותן לו ארבע מאות זוז. צרם באזנו, תלש בשערו, רקק והגיע בו  רקו, העביר טליתו ממנו, פרע ראש האשה בשוק, נותן ארבע מאות זוז.[ זה הכלל ] הכל לפי כבודו.אמר רבי עקיבא, אפילו עניים שבישראל, רואין אותם כאלו הם בני חרין שירדו מנכסיהם , שהם בני אברהם יצחק ויעקב. ומעשה באחד שפרע ראש האשה בשוק, באת לפני רבי עקיבא, וחיבו לתן לה ארבע מאות זוז. אמר לו רבי תן לי זמן. ונתן לו זמן שמרה עומדת על פתח חצרה ושבר את הכד בפניה, ובו כאסר שמן. גלתה את ראשה, והיתה מטפחת ומנחת ידה על ראשה .העמיד עליה עדים, ובא לפני רבי עקיבא, אמר לו רבי, לזו אני נותן ארבע מאות זוז.אמר לו לא אמרת כלום.החובל בעצמו, אף על פי שאינו רשאי  פטור .אחרים שחבלו בו חיבין. והקוצץ את נטיעותיו, אף על פי שאינו רשאי  פטור.אחרים שקצצו את נטיעותיו, חיבים .</mishna>
    <mishna id="7">אף על פי שהוא נותן לו , אינו נמחל לו  עד שיבקש ממנו, שנאמר (בראשית כ) ועתה השב את אשת וגו' .ומנין שלא יהא המוחל אכזרי שנאמר (שם) ויתפלל אברהם אל האלהים וירפא אלהים את אבימלך וגו'.האומר סמא את עיני, קטע את ידי, שבור את רגלי, חיב. על מנת לפטור חיב. קרע את כסותי, שבר את כדי חיב. על מנת לפטור פטור .עשה כן לאיש פלוני, על מנת לפטור חיב , בין בגופו בין בממונו.</mishna>
  </chapter>
  <chapter id="9">
    <mishna id="1">הגוזל עצים ועשאן כלים צמר ועשאו בגדים משלם כשעת הגזלה גזל פרה מעברת וילדה רחל טעונה וגזזה משלם דמי פרה העומדת לילד דמי רחל העומדדת לגזז גזל פרה ונתעברה אצלו וילדה רחל נטענה אצלו וגזזה משלם כשעת הגזלה זה הכלל כל הגזלנים משלמין כשעת הגזלה.</mishna>
    <mishna id="2">גזל בהמה והזקינה עבדים והזקינו משלם כשעת הגזלה רבי מאיר אומר בעבדים אומר לו הרי שלך לפניך גזל מטבע ונסדק פרות והרקיבו יין והחמיץ משלם כשעת הגזלה מטבע ונפסל תרומה ונטמאת חמץ ועבר עליו הפסח בהמה ונעבדה בה עברה או שנפסלה מעל גבי המזבח או שהיתה יוצאת לסקל אומר לו: הרי שלך לפניך. </mishna>
    <mishna id="3">נתן לאמנים לתקן וקלקלו חיבין לשלם נתן לחרש שדה תיבה ומגדל לתקן וקלקל חיב לשלם והבנאי שקבל עליו לסתור את הכתל ושבר את האבנים או שהזיק חיב לשלם היה סותר מצד זה ונפל מצד אחר פטור ואם מחמת המכה חיב. </mishna>
    <mishna id="4">הנותן צמר לצבע והקדיחתו יורה נותן לו דמי צמרו צבעו כאור אם השבח יותר על היציאה נותן לו את היציאה ואם היציאה יתרה על השבח נותן לו את השבח לצבוע לו אדם וצבעו שחור שחור וצבעו אדם רבי מאיר אומר נותן לו דמי צמרו רבי יהודה אומר אם השבח יתר על היציאה נותן לו את היציאה ואם היציאה יתרה על השבח נותן לו את השבח. </mishna>
    <mishna id="5">הגוזל את חברו שוה פרוטה ונשבע לו יוליכנו אחריו אפלו למדי לא יתן לא לבנו ולא לשלוחו אבל נותן לשליח בית דין ואם מת יחזיר ליורשיו.</mishna>
    <mishna id="6">נתן לו את הקרן ולא נתן לו את החמש מחל לו על הקרן ולא מחל לו על החמש מחל לו על זה ועל זה חוץ מפחות משוה פרוטה בקרן אינו צריך לילך אחריו. נתן לו את החמש ולא נתן לו את הקרן מחל לו על החמש ולא מחל לו על הקרן מחל לו על זה ועל זה חוץ משוה פרוטה בקרן צריך לילך אחריו.</mishna>
    <mishna id="7">נתן לו את הקרן ונשבע לו על החמש הרי זה משלם חמש על חמש עד שיתמעט הקרן פחות משוה פרוטה וכן בפקדון שנאמר בפקדון או בתשומת יד או בגזל או עשק את עמיתו או במצא אבדה וכחש בה ונשבע על שקר, הרי זה משלם קרן וחמש ואשם היכן פקדוני אמר לו אבד משביעך אני ואמר אמן והעדים מעידים אותו שאכלו משלם את הקרן הודה מעצמו משלם קרן וחמש ואשם. </mishna>
    <mishna id="8"> היכן פקדוני אמר לו נגנב משביעך אני ואמר אמן והעדין מעידים אותו שגנבו משלם תשלומי כפל הודה מעצמו משלם קרן וחמש ואשם.</mishna>
    <mishna id="9"> הגוזל את אביו ונשבע לו ומת הרי זה משלם קרן וחמש לבניו או לאחיו ואם אינו רוצה או שאין לו לוה ובעלי החוב באים ונפרעים.</mishna>
    <mishna id="10">האומר לבנו קונם אי אתה נהנה משלי אם מת יירשנו בחייו ובמותו אם מת לא יירשנו ויחזיר לבניו או לאחיו ואם אין לו לוה ובעלי החוב באים ונפרעים.</mishna>
    <mishna id="11">הגוזל את הגר ונשבע לו ומת הרי זה משלם קרן וחמש לכהנים ואשם למזבח שנאמר ואם אין לאיש גואל להשיב האשם עליו האשם המושב לה' לכהן מלבד איל הכפרים אשר יכפר בו עליו היה מעלה את הכסף ואת האשם ומת הכסף ינתן לבניו והאשם ירעה עד שיסתאב וימכר ויפלו דמיו לנדבה.</mishna>
    <mishna id="12">נתן את הכסף לאנשי משמר ומת אין היורשים יכולין להוציא מידם שנאמר איש אשר יתן לכהן לו יהיה נתן הכסף ליהויריב ואשם לידעיה יצא אשם ליהויריב וכסף לידעיה אם קים האשם יקרבוהו בני ידעיה ואם לא יחזיר ויביא אשם אחר שהמביא גזלו עד שלא הביא אשמו יצא הביא אשמו עד שלא הביא גזלו לא יצא נתן את הקרן ולא נתן את החמש אין החמש מעכב.</mishna>
  </chapter>
  <chapter id="10">
    <mishna id="1">הגוזל ומאכיל את בניו והניח לפניהם, פטורין מלשלם. ואם היה דבר שיש בו אחריות, חיבין לשלם. אין פורטין לא מתבת המוכסין, ולא מכיס של גבאין, ואין נוטלין מהם צדקה. אבל נוטל הוא מתוך ביתו או מן השוק.</mishna>
    <mishna id="2">נטלו מוכסין את חמורו ונתנו לו חמור אחר, גזלו לסטים את כסותו ונתנו לו כסות אחרת, הרי אלו שלו, מפני שהבעלים מתיאשין מהן. המציל מן הנהר או מן הגיס או מן הלסטים, אם נתיאשו הבעלים, הרי אלו שלו. וכן נחיל של דבורים, אם נתיאשו הבעלים, הרי אלו שלו. אמר רבי יוחנן בן ברוקה: נאמנת אשה או קטן לומר מכאן יצא נחיל זה. ומהלך בתוך שדה חברו להציל את נחילו, ואם הזיק משלם מה שהזיק. אבל לא יקץ את שוכו, על מנת לתן את הדמים. רבי ישמעאל בנו של רבי יוחנן בן ברוקה אומר: אף קוצץ ונותן את הדמים.</mishna>
    <mishna id="3">המכיר כליו וספריו ביד אחר, ויצא לו שם גנבה בעיר, ישבע לו לוקח כמה נתן ויטל, ואם לאו לא כל הימנו, שאני אומר מכרן לאחר ולקחן זה הימנו.</mishna>
    <mishna id="4">זה בא בחביתו של יין וזה בא בכדו של דבש, נסדקה חבית של דבש ושפך זה את יינו והציל את הדבש לתוכו, אין לו אלא שכרו. ואם אמר אציל את שלך ואתה נותן לי דמי שלי, חיב לתן לו. שטף נהר חמורו וחמור חברו, שלו יפה מנה ושל חברו מאתים, הניח זה את שלו והציל את של חברו, אין לו אלא שכרו. ואם אמר לו אני אציל את שלך ואתה נותן לי את שלי, חיב לתן לו.</mishna>
    <mishna id="5">הגוזל שדה מחברו ונטלוה מסיקין, אם מכת מדינה היא אומר לו הרי שלך לפניך, ואם מחמת הגזלן חיב להעמיד לו שדה אחרת. שטפה נהר, אומר לו הרי שלך לפניך.</mishna>
    <mishna id="6">הגוזל את חברו או שלוה הימנו או שהפקיד לו בישוב, לא יחזיר לו במדבר. על מנת לצאת במדבר, יחזיר לו במדבר.</mishna>
    <mishna id="7">האומר לחברו גזלתיך, הלויתני, הפקדת אצלי, ואיני יודע אם החזרתי לך אם לא החזרתי לך, חיב לשלם. אבל אם אמר לו איני יודע אם גזלתיך, אם הלויתני, אם הפקדת אצלי, פטור מלשלם.</mishna>
    <mishna id="8">הגונב טלה מן העדר והחזירו ומת או נגנב, חיב באחריותו. לא ידעו בעלים לא בגנבתו ולא בחזירתו ומנו את הצאן ושלמה היא, פטור.</mishna>
    <mishna id="9">אין לוקחין מן הרועים צמר וחלב וגדיים, ולא משומרי פרות עצים ופרות. אבל לוקחין מן הנשים כלי [צמר ביהודה, וכלי] פשתן בגליל, ועגלים בשרון. וכלן שאמרו להטמין, אסור. ולוקחין ביצים ותרנגולים מכל מקום.</mishna>
    <mishna id="10">מוכין שהכובס מוציא, הרי אלו שלו. ושהסורק מוציא, הרי אלו של בעל הבית. הכובס נוטל שלשה חוטין והן שלו. יתר מכן, הרי אלו של בעל הבית. אם היה השחור על גבי הלבן, נוטל את הכל והן שלו. החיט ששיר מן החוט כדי לתפור בו, ומטלית שהיא שלש על שלש, הרי אלו של בעל הבית. מה שהחרש מוציא במעצד, הרי אלו שלו, ובכשיל, של בעל הבית. ואם היה עושה אצל בעל הבית, אף הנסרת של בעל הבית.</mishna>
  </chapter>
</book>